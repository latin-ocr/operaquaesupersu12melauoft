603

qua mandant, Ideo difficilia nunc sunt certamina. Ι
Sed piae mentes sint dociles, et agnita veritate ,
non saciant sibi nova vulnera, verum obtemperent
Deo. et in vera laetitia et gratitudine eum cele-
brent, sicut scriptum est: Si non credetis, non
eritis securi.

15. Cum toties vociferetur Stenkeseldius ho-
mines converti, renasci, consolatione erigi, san-
ctificari Deo agente in cordibus sine medio, nec
ministerium Evangelii seu cogitationem scripti
verbi medium esse, per quod agat Deus, miratus
sum, cur sentiat traditam esse externam vocem,
et tantis testimoniis institutum, confirmatum et

DISPUTATIONES

 

mandatum esse ministerium Evangelii. Hic bre-
vissime respondet, ideo externum ministerium ,
institutum esse, ut homo exterior habeat occupa· ¹
tionem aliquam, qua et haec pars Deo serviat,
sicut abstinentia a suilla carne fuit tantum occu-
patio exterioris hominis. Hanc impiam et fana-
ticam imaginationem necesse est taxari et damna- ’
ri. quia et multas falsas opiniones continet, et
penitus abolet vera exercitia fidei et invocationis.

16. Prius autem adseverationem nostram
perspicuis testimoniis confirmemus. Adfirmamus
Deum trahere, convertere, regenerare, consola—
ri. sanctificare homines per medium ab ipso tra-
ditum, scilicet per Evangelii vocem, auditam seu
lectam et cogitatam. Et propter hanc tantam cau-
sam institutum est ministerium Evangelii, ut sit
medium, quo Deus sit in nobis efficax. Et per
Evangelii cognitionem Deus convertit homines
et non aliter.

17. Testimonia haec sint in conspectu.

 

Rom. 1.: Evangelium est potentia Dei ad sa-
lutem omni credenti. Et loqui Paulum de ex-
terna voce manifestum est ex cap. 10. ad Rom:
Quomodo credent, nisi audierint? Quomodo au-
dient sine praedicante?

Rom. 15.: Ut per patientiam et consolatio-
nem scripturarum spem habeamus, Vult Paulus
deduci corda ad banc vocem in scripturis tradi-
tam. Hanc vult fide accipi, et ita nos acquie-
scere adsentientes huic voci, ac si audiremus no-
xam de coelo vocem inter nova et illustria mira-
cula. Haec exercitia fidei et invocationis pii in-
telligunt.

2. Corinth. 3.; Evangelium est ministerium
spiritus, id est, per quod est efficax Deus. lam
si esset tantum occupatio externi hominis, ut

604

Stenckfeldius inquit, non esset ministerium spi-
ntus.

2. Corinth. 5.: ,Pro Christo legatione fungi-
mur tanquam Deo adhortante seu consolante per
nos. Sicut et 1. Corinth. 3. dicitur: θεοῦ γὰρ
ἐσμὲν σύνεργοι.

2. Corinth. 10.: Arma militiae nostrae non
sunt carnalia, sed potentia Deo ad destruendam
omnem altitudinem, quae attollitur contra cogni-
tionem Dei, et ad captivandas omnes cogitationes
ad obedientiam Christi.

lohan. 17.: Sanctifica eos in veritate tua,
sermo tuus est veritas.

Psalm. 118.: Haec est consolatio mea in ad-
flictione mea, eloquium tuum vivificat me.

Psalm. 129.: Expectavit Dominum, expecta-

ἶ vit anima mea, etin verbo eius speravi.

18. Sed respondet Stenckfeldius: Sanctifica
verbo, scilicet ipso filio Dei. Neque nos sola
humana cogitatione scripti verbi dicimus fieri vi-
vificationem et sanctificationem, sed adfirmamus
filium Dei λόγον efficacem esse cogitatione verbi

ζ scripti, et colligere aeternam Ecclesiam externo

ministerio, et ostendere credentibus voluntatem
aeterni patris, et per Spiritum sanctum accendere
in eis laetitiam et invocationem, et alios motus
congruentes cum Deo. Quare ad Eph. dicitur:
mitti a filio doctores, ut aedificetur corpus Christi.
Et eodem modo de filio et externo ministerio si-
mul concionatur Salomon, inquiens de filio: Et
fui cum eo artifex, et deliciae quotidianae ludens
coram eo omni tempore, ludens in orbe terrae
suae, et delectationes meae cum filiis hominum.
Ludit in orbe terrae, ostendens mirandam sapien-
tiam Dei in ordine creationis, item in miranda
gubernatione et liberationibus Ecclesiae, cum
profert vocem promissionis ex sinu aeterni patris,
et tradit eam primis parentibus, et retrahit eos
ex morte, cum servat Ecclesiam in diluvio, in
mari rubro etc. Hanc eandem sapientiam inquit
Salomon clamare in portis et plateis. Ita signi-
ficat regi Ecclesiam a filio Dei per ministerium
Evangelium.

19. Expresse autem dicit Stenckefeldius
pag. 111.: Fides iustificans non est ex concione,
sed ex Deo; deinde citat dictum Cyrilli, Deum
dare sese non per medium, ubi Cyrillus excludit
inedia non ordinata a Deo, Sed vultDeus audiri
et cogitari verbum scriptum, et in hac cogitatione
dat sese credenti, sicut in veris consolationibus

