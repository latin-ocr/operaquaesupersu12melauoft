551
Habentes talem summum Sacerdotem, accedamus
cum fiducia ad thronum gratiae. Semper statuat
conversus se placere Deo propter mediatorem, non
propter propriam dignitatem, etsi necesse est
simul esse dilectionem et bonum propositum, et
multas virtutes, iuxta illud: Qui non diligit, ma-
net in morte. Sed persona non propter has vir-
tutes, sed propter mediatorem placet, quia ad-
huc reliquae sunt in hac vita multae et magnae
sordes, etiam in his qui non habent peccata con-
tra conscientiam.

23. Detestanda est arrogantia et securitas in
omnibus qui sibi blandiuntur, et non vere dolent
propter peccata quae adhue haerent etiam post
conversionem in cordibus, scilicet propter dubi-
tationes, errores, peccata ignorantiae es omissio-
nis, quod levius timent corda iram Dei, quod
non ardent dilectione, zelo, quod multarum vi-
ciosarum cupiditatum {lammis accenduntur, qui-
bus repugnare valde difficile est.

24. Omnium hominum peccata et immun-
diciem arguit vox divina, ut Paulus inquit: ut
omne os obturetur, et totus mundus reus sit Deo.
Item: Non iustificabitur in conspectu tuo omnis
vivens.

25. Ideo semper in hac vita etiam in conver-
sis crescere contritionem oportet, et addi fidem
oportet, ne desperatione opprimamur.

26. Fit contritio, cum fides accedit, timor
filialis, et opus bonum et Deo placens, iuxta Psal-
mum: Sacrificium Deo Spiritus contritus etc,

27. Verum est in conversione cum iam homo
ex pavoribus fide erectus est, et quasi revixit, se-
qui oportere novam obedientiam. Re ipsa igitur
est haec tertia pars conversionis seu poenitentiae.

28. Manet in conversis ingens infirmitas in
hac vita, et manent peccata, ut dictum est, sed
non lapsus contra conscientiam.

29. Infinitum discrimen est inter vicia hae-
rentia in conversis, et inter lapsus contra con-
scientiam.

30. Violans legem Dei contra conscientiam,
contristat et excutit Spiritum sanctum, nt de Aha-
rone dicitur: Dominus voluit enm conterere.

31. Privata absolutio cum propter alias mul-
tas causas in Ecclesia retinenda est, tum etiam
propter hanc, ut maneat in conspectu illustre
testimonium, ostendens Evangelium esse manda-
tum de annuncianda remissione peccatorum, item

DISPUTATIONES

 

 

552

lapsos resipiscentes recipiendos esse, et eis vere
dari a Deo remissionem peccatorum. Hoc testi—
monio absolutionis usitato et Petrus Alexandrinus
contra Meleti usus est.

32. Et ut petatur privata absolutio, fit con-
sessio in qua deploremus et fateamur multis no-
stris lapsibus et Deum offensum esse, et laesam
Ecclesiam, et irritatam iram Dei, ut poenae cu-
mularentur, et reverenter petamus absolutionem.
Sed singulorum delictorum enumeratio nec possi-
bilis nec necessaria est.

33. Cum Psalmus inquit: Dixi confitebor
adversus me iniusticiam meam Domino ‚ et tu re·
mittis iniquitatem peccati mei, loquitur Psalm.
de consessione quae fit proprie Deo , etiamsi non
fit coram homine. Et opus est contritionis, quam
tamen regit fides. Est enim talis confessio, qua-
lem recitat Daniel: Tibi Domine iusticia, nobis
autem confusio faciei nostrae etc.

34. Ae talis consessio multas virtutes com-
plectitur. Primum iusticia est accusans partem
iniustam, id est, nos ipsos, agnoscens delictum,
et vere dolens quod Deum offenderimus. Deinde
fides adiuncta est, quae petit et accipit remissio-
nem.

Tertio, humilitas est, qua se mens vere Deo
subiicit, et fatetur nos iuste puniri, et in poena
non fremit adversus Deum , sed aliquo modo vo-
lens praestat obedientiam, et petit et expectat mi-
tigationem, ut David in exilio fatetur se iuste pu-
niri, et non irascitur Deo punienti. Sed utcun-
que volens perfert poenam, et petit et expectat
mitigationem.

35. Magna virtus est talis confessio, in qua
homo coram Deo sese prosternit, et vere fit sup-
plex, deposita superbia. Nec iam extenuat de-
licta sua, nec fugit poenas, sed cedit iusto iudi-
cio Dei, aliquo modo volem, et petit veniam pro-
pter mediatorem, nec talia dicta detorquenda sunt
ad confirmandos errores, et ad obscurandam vo-
cem Evangelii de gratuita remissione.

36. Certissimnm est, nec contritionem, nec
confessionem mereri remissionem peccatorum. Et
singularis coecitas cst, fingere sufficientem contri-
tionem mereri remissionem. Quae enim potest
esse sufficiens contritio? Et dolor crescens sine
fide, mergit homines in desperationem et aeter-
num exitium. Ideo necesse est utramque doctri-
nam tenere et oportere aliqua veri doloris initia

Aesse, ut Ezechiel inquit: Displicebitis vobis in

