1087

Agnoscamus igitur Dei beneficia, et ei gra-
tias agamus subinde restituendi mediocrem sta·
tum, sicut tunc Car-olum ,Marullum ad iusta
bella excitavit, et consilia et dextram eius rexit.
Fuitque propter has victorias mediocris pax Eu·-
ropae annos circiter centum , regnantibus Pipino,
Carolo Magno, et Ludovico Pio. Horum etiam
principum virtutem celebremus, qui fuerunt or-
gana Dei, et non contumaciter ei repugnarunt,
sicut faciunt tyranni, qui volentes iusticiae suas
cupiditates anteferunt.

Ut autem, quis suerit Carolus Blarlellus,
consideretur, sciendum est in historia Francica
Maiores Domus nominari, qui suerunt post reges
summi gubernatores aulae vel regni, ut nos dici-
mus ,spoffmeistcrt illi dixerunt spaufimciet, quod
Latini scribae interpretati sunt, maiorem Domus.
Hunc gradum dignitatis regi proximum tenuit
Martellus, cum esset dux Brabantiae. Iuvenem
noverca Woltruda mortuo Pipino patre carceri
inclusit in Colonia Agrippina, inde tamen divi-
nitus evasit. Recuperata dignitate paterna com-
pescuit Frisios. Deinde in Aquitania vicit Eu-
donem. Postea Francici principes regnum ei ob-
tulerunt, qnod recipere noluit contentus paterna
dignitate. Deinde Saracenos infusos in Galliam
magnis praeliis delevit, in quibus auxilia habuit
regis Longobardornm Lutbrandi‚ Landsridi ducis
Alemanmum, et Odillonis ducis Bavariae.

Ex tot gentium fortissimarum auxiliis aesti-
mari potest magnum Europae periculum a Sara-
cenis fuisse‚ singulari etiarn sapientia tot gentes
coniunctas esse ad tanti belli societatem, in quo
recte de Martello dici potest, ut de Themistocle
dictum est: Victos esse ab eo Persas fortitudine,
socios vero lenitate. τοὺς μὲν πολεμίους ἀνδρεία,
τούςὸε συμμάχους εὐγνωμοσύνη νικηθῆναι,
Tanta igitur eius autoritas fuit, ut cum Lntbran-
dus rex Longobardorum urbem Romam obside-
ret, et Romanus Episcopus auxilium peteret, Ca-
rolus Martellus tantum legatione missa perfecerit,
ut Longobardus ab urbe Roma discederet, ac cum
Episcopo Romano pacem faceret. Tenuit pater-
nam dignitatem annos viginti sex. Decessit anno
Christi septuagesimo quadragesimo primo, unde-
cimo Calendas Novembris, non multo ante mor-
tem imperatoris Leonis Isauri. Sepultus est au—
tem inter reges Francicus in aede Dionysii, et se-
pulchro additum est hoc Epitaphium:

SCRIPTA PH. MEL. AD HIST. PROF. ET PHILOS. SPECTANTIA.

 

1088

Ille Brabautinus Dux primus in orbe triumphans

Malteus iu mundo specialis Christicolarum:

Dux Dominusque Ducum, Regum quoque Rex fore
spernit,

Non vult regnare, sed Regibus imperat ipse.

Haec de Saracenis et de Caroli Martelli victo-
riis, et excellenti virtute nolui omittere, quia ha-
rum tantarum rerum consideratio propter multas
gravissimas causas utilissima est. Nunc ad Leo-
nis Isauri postremum actum accedo.

Cum repulsis a Byzantio Saracenis Leo Isau-
rus aliquid ocii nactus esset, edictum proponit,
quo iubet deteri imagines in templis, inde nomi-
natus est dnovdgmxog. Omitto fabulas, quae
narrant eum a Iudaeis incitatum esse. Haec res
adeo ingrata suit Romano Episcopo Gregorio Ter-
tio ‚ ut fulmen excommunicationis contra Leonem
Isaurum propter εἲκυνο,ιιαχι’σ.ν ediderit, prohi—
buerit etiam in Italia tributa ei solvi.

Haec initia suerunt coniunctionum et foede-
rum Pontificiorum cum Francis. Erant alioqui
magno in odio Graeci imperatores, et Exarchi
magnam crudelitatem in Italia exercebant. Flo-
rebant autem Franci non solum potentia, sed
etiam fama iusticiae et pietatis. Ideo defensio ab
eis postea aliquoties petita est, sicut usitatum est
contra tyrannos vicinam defensionem quaerere,
et scriptum est: Propteriniusticiam regna trans-
seruntur. Tunc vero et praetextus religionis ac-
cessit, quod Leo Isaurus et deinde filius imagines

et statuas delebant.
Ι

Anno mundi quater millesimo septingentesimo
et quarto.

Anno Romae millesimo quadringentesimo vice-
simo quinto.

Anno Christi septingentesimo quadragesimo
secundo.

Constantiana*

Constantinus· Copronymus filius Leonis Isau·
ri, vivo patre coronatus est a Patriarcha‚ cui no·
men suit Germanus. Tenuit imperium annos
triginta quinque. Nominatus Copronymus, quod
infans in sacro baptismi ritu in aquam baptismi
stercus ex ventre eiecit. In delendis imaginibus
templorum vehementior fuit patre, ideo contra
eum factus est imperator consensu Patriarchae et
nobilitatis Artabasdus, quem praelio victum post
biennium Copronymus cepit, et ipsi et duobus

