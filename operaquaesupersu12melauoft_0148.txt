279

troversffis, viderant enim parentes longi tempo-
ris certamina‚ quia egressi sunt annum nonagesi-
mum: pater simul curavit, ut ad domesticam do-
ctrinam adiungeret adolescens studia Eloquentiae
et Philosophiae, eumque primum Alexandriam
misit, quae tunc suit arx doctrinarum in toto ge-
nere humano praecipua. Fortassis et eo libentius
filium eo misit, quia tunc post longum exilium
senex Athanasius eo redierat, cui Ecclesia *recte
sentiens in urbe Trevirorum hospitium annos octo
dederat.

Cum autem eloquentiae exercitia maiora esse
Athenis, et sonum Graecae linguae suaviorem ibi
esse audiret, et ipse natura magis ad ea studia du-
ceretur, Athenas post :lIIquot annos profectus est.
lbi Basilium nosse cepit, et cum patria communis
esset, et similia essent studia, similes voluntates,
et quaedam naturarum adiunctio, spretis aliis so-
daliciis huic uni familiaris fuit, Narrat enim et
tunc Athenis fuisse corruptissimos mores et in—
signem iuventutis petulantiam, quia multi divites
Scholastici plus dediti erant ludis, spectaculiS,
conviviis et obscoenis voluptatibus, quam doctri-
narum studiis, plures etiam palam Athei‚ et mul-
ti magicis artibus dediti erant. Ab his cum am—
bo abhorrerent Basilius et Gregorius, quia dome-
stica disciplina ad veram Dei agnitionem, et ad
honestos et castos mores adsuefacti fuerant, sese
coniunxerunt, et simul in studiis doctrinae pro-
cesserunt. Ex ea familiaritate orta amicitia, (lein-
de nunquam interrupta est, ut sunt durabiles
amicitiae, quarum honesta sunt initia. Et verum
illud est, ἅπαν τὸ χρηστὸν τὴν ἴσην ἔχει ([ύσιν.
Eo tempore venit Athenas et Iulianus nondum
Imperator, sed iam ex schola accersitus ad regen-
dam Galliam, et sperans imperium. Hic confir-
mavit etiam improborum audaciam Athenis, quia
Ethnicis sese venditabat, et Magos consulebat, et
Christianos aspernabatur. Ex his moribus tunc
quoqne coniecturam fecerunt multi, rapturum
esse dominationem, et renovaturum saeviciam
adversus Christianos, ut non multo post accidit.
Estque insignis et luculenta descriptio gestuum
Iuliani apud Nazianzenum, ex quibus vaticinatus
est, qualis futurus esset.

Etsi enim magnae sunt latebrae pectorum in
improbis et astutis, et artificiosae sunt ironiae et
consiliorum occultationes: tamen naturae perver-
sitas ex monstrosis gestibus et aliis signis animad-
verti potest. Yerba Nazianzeni de Iuliano haec

DECL. DE GREGORIO NAZIANZ.

2804

sunt: Tunc mea coniectura non suit vana. Fe-
cit enim me vatem morum ipsius inaequalitas et
admirationis magnitudo. Non enim mihi vide-
bantur signa bonae naturae esse, crebri ssexus
colli, humeri per vices subsultantes: oculi va-
gabundi et truces, et quales sunt in furentibus,
pedes instabiles et crebrae geniculationes: nasus
corrugatus ad significandum contemptum ‚ ridicu-
lae figurae vultus, cachinni altum crepantes: nu-
tus et renutus sine sermone, sermones abrupti
non completis sententiis, interrogationes inordi-
natae ct sine causa sactae, responsiones alienae
a proposito, nec inter se consentientes. Sed quid
singula scribam. Talem ante facta esse animad-
verti , qualem esse postea in ipsis factis vidimus,
Ilaec cnm vidissem, exclamavi coram multis, qui
testes huius mei sermonis esse possunt: O quan-
tum malum nutrit Romanum imperium. Hanc
descriptionem hic inserui, ut adolescentes hac
narratione commonefacti cogitent gestus recte
regendos esse, et modestiae significationes con-
siderent.

Discesserat Athenis Basilius, manu fratris
eductus ex sede, in qua declamitabat, et iam Gre-
gorio Athenae solitudo erant, quia casta mens su-
giebat ethnica et alia sodalicia. Quare et ipse
aliquanto post ad senem patrem redit, curn iam
tricesimum annum attigisset. Tunc accepto
baptismo pater adiunxit cum presbyteris, ibi di-
remptis controversiis et restituta concordia seces-
sit ad Basiliam, qui et ipse cum Lector Caesareae
fuisset, relicta patria propter obtrectationes, tunc
in suo praedio cum aliquot auditoribus vixit. Ibi
simul tredecim annis commorati sunt, non in
ignavo ocio, sed in precationibus, et in collatione
scriptorum , quibus universae Asiae Ecclesias eru-
diebant, et veritatem propugnabant adversus
Arianos, Manicheos et alios furores. Quantum
bonum sit habere fidelem παραστάτην, et velut
Achatem, ex veteri proverbio notum est. Duo-
bus pariter euntibus.

Multum igitur profuit Ecclesiae horum duo-
rum coniunctio, cum alter alterum moneret et
confirmaret, et ambo consentientes vicinorum
concordiam retinerent. Sed utrunque Deus ex
illo dulcissimo secessu in aciem et in magna prae-
lia eduxit. Basilium patria vocavit ad Episcopi
munus, ubi cum Imperatore Valente magna ei
certamina suerunt. Gregorium senex pater egres-
sus annum nonagesimum sibi adiunxit, ut doceret

