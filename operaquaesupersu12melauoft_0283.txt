549

veritas, ita ad huius summi Sacerdotis precatio-
nem adiungimus vota nostra, et veris gemitibus
petimus, ne sinat extingui lucem Evangelii, sed
semper servet coetum in his regionibus, etiam in
quo sonet vox Evangelii incorrupta, et a quo vera
invocatione colatur.

2. Est autem inter praecipua capita Evan—
gelii doctrina de poenitentia, et remissione pec-
catorum, quam quidem omnibus in conspectu
semper esse oportet, sicut et filius Dei summam
Evangelii complectens, inquit: Ite praedicantes
in nomine meo poenitentiam et remissionem pec-
catorum.

3. Sit infixum animis hoc iusiurandum Dei:
Vivo ego, nolo mortem peccatoris, sed ut con-
vertatur et vivat.

4. Est autem copulativa oratio, coniungun-
tur haec duo, conversio, et vita. Nemo vivet
perseverans in sceleribus contra conscientiam.

5. Ideo poenitentiae seu conversionis, prima
pars esse contritio recte dicitur.

6. Est autem contritio vere expavescere agni-
tione irae Dei adversus nostra peccata, et vere
dolere nostra inobedientia Maiestatem divinam
offensam esse.

7. Vere enim et horribiliter irascitur Deus
peccatis, et iram suam vult conspici. Ideo non
solum voce legis eam arguit, sed etiam commone-
facit nos tanta varietate tristissimarum calamita-
tum de sua ira. Imo et in voce Evangelii Spiri-
tus sanctus arguit mundum de peccato.

8. Etsi in conversione, in aliis maiores, in
aliis minores sunt dolores , tamen in omnibus ali-
quos esse necesse est. Et ut caeteris peccatis, ita
multo magis securitati Deus irascitur, quae iudi-
cium Dei contemnit.

9. Ideo apud Esaiam dicitur: Ad quem re·
spiciam , nisi ad moestum et contritum spiritu, et
trementem sermones meos?

10. Et loel: Scindite cordavestra. EtPau-
lus inquit: 'l'risticia secundum Deum efficit poe-
nitentiam ad salutem.

11. Necesse est igitur corrigi securitatem , et
ut excutiatur, commonefacit nos magnitudo cala-
mitatum. Ac Deus praecipue Ecclesiam subiecit
cruci, ut in ea magis quam in mundo conspicia-
tur et timeatur ira Dei adversus peccatum.

12. Sed necesse est accedere ad dolores con-
solationem. ldeo secunda pars in conversione
est vivificatio quae sit fide. Et docendi causa per-

PHlLlPPI MELANTHONIS.

550

spicue dicitur, secundam partem poenitentiae
fidem esse, qua cor tuum fiducia filii Dei accipit
remissionem, et te vere a Deo recipi in gratiam,
et iustum reputari statuis, et vere proiici tua pec·
cata, ut apud Michaeam dicitur, in profundum
maris , non propter ulla nostra merita , sed g ra·-
tis propter mediatorem.

13. Haec fides complectitur omnes articulos
fidei, et in his hunc: Credo remissionem peccato-
rum ‚ scilicet mihi quoque dari, non tantum aliis.

14. Fides in Diabolis non recte accipit hunc
articulum: Credo remissionem, quia tantum sta-
tuit aliis dari. Talis fides est Iudae et similium.

15. Ideo non recte dieitur, vera esse fides,
quae est in non conversis, quia non adsentitur
omnibus articulis fidei.

16. Doctrina monachorum quae iubet dubi-
tare de remissione peccatorum , et quidem in con-
versione, iubet manere in dubitatione, falsa,
impia et ethnica est, et re ipsa delet Evangelium.

17. Sed ideo habet applausores, quia con-
gruit cum iudicio rationis, quale est in hac cali-
gine naturae. Cogitat enim mens humana, quae
stultitia vel arrogantia est adfirmare, quod Deo
placeas. Quis cernit arcanam Dei voluntatem?

18. Imo vero ideo vox Evangelii patefacta
est, ut certo statuamus nos recipi. Necessaria est
igitur fides qua te ipsum recipi statuis.

19. Hac fide cor erectum, accipit Spiritum
sanctum et agnoscens iam misericordiam, invocat
Deum ‚ clamat Abba pater , et se Deo subiicit, in-
cipit eum diligere, habet bonum propositum.

Et semper in hac vita vera est vox Evangelii:
Fide iustificamnr, id est, non solum praepara-
mur, ut deinde dilectione simus iusti, sed sem-
per retinenda est in converso haec vera consolatio,
persona est iusta fide, id est, fiducia mediatoris
accepta Deo ad vitam aeternam, non propter pro-
priam mundiciem seu dignitatem.

20. Ilanc consolationem retinere necesse est,
et ut vox Evangelii retineatur, et ut honos filio
Dei debitus tribuatur, et ut invocatio vera fieri
possit.

21. Quomodo enim possunt accedere ad
Deum, qui manent in dubitatione, cum obstrepunt
hae cogitationes. Cur invocas, cum sis indignus?
cum fortassis Deus tuam invocationem respuat.

22. Contra tales dubitationes quotidie in ἰιι-
vocatione exuscitanda est haec fides, iuxta illud:
35 *

