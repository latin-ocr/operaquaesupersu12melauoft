693

Primo de gubernatione rerum. Nam etiamsi per-
mittat, quod Deus condiderit res, tamen offensa ra-
tio , quia in mundo tam multa iniuste fiunt, negat
aDeo res gubernari, sed somniat, quod Deus nunc
ocium habeat, et sinat suo quodam impetu naturam
ferri, sicut faber, qui navem fecit, ubi absolvit,
discedit ab ea et committit eam fluctibus et non
gubernat eam, Hic ChristIana doctrina diversum
docet, et monet nos, ne per philosophiam deci-
piamur. Tum fallit philosophia, quando de Deo,
aut de Dei consiliis incipit iudicare: quia anima-
lis homo non percipit ea, quae Dei sunt. Signi-
ficat autem animalis homo totam naturam corpo-
ralem, non renovatam a spiritu sancto. Illa ita-
que natura corporalis nihil potest de Dei volun-
tate adfirmare, quae tantum discitur ex verbo Dei,
&Icut Esaias ait, ad legem et ad testimonium, qui
non dixerit secundum verbum, huic non erit ma·-
tutina lux. Sunt igitur sententiae certae et mani-
festae ex scriptura eligendae, quibus discamus,
non modo res a Deo conditas esse, sed etiarn gu-
bernari, Deum nos alere ac tegere, alios servare,

alios punire, nec discessisse Deum tanquam ar

navi fabrum, sed regere res sicut gubernator na-
vem regit praesenti quadam motione, ut probant
hae sententiae, Matthaei sexto: Pater vester, qui
est in coelis, pascit illa. Matthaei decimo: duo
passeres asse veneunt, et unus ex illis non cadet
super terram sine patre vestro. Ioannis quinto:
Pater meus usque modo operatur, et ego operor.
Eph. 1.: operatur omnia secundum consilium
voluntatis suae. Coloss. 1.: omnia per ipsum
consistunt. Actorum 17.2 in ipso vivimus, mo-
vemur et sumus. Psal. 103.: omnes viae homi-
num patent oculis eius. Proverb. 16.: dante te
illis, colligent. Et in oratione dominicat panem
nostrum quotidianum da nobis hodie.

Secundo errat philosophia (le iustificatione,
si statuat, coram Deo satis esse civilem iusticiam,
At christiana doctrina docet, iusticiam coram Deo
fidem esse in Christum. Et sicut in apibus natu-
rales virtutes non efficiunt eas christianas aut iu-
stas coram Deo, sic nec civiles moros seu natu-
rales virtutes nos sariunt iustos coram Deo. Ha-
bent apes prudentiam quia tecta tonstruunt et con-
stituunt rempublicam. Habent et iusticiam, quia
suis regibus diligentissime obtemperant. ltcm
iuvant se mutuo, levant onere fessas, a vict in-
iuriis abstinent: Est in eis et mira fortitudo, quia
acerrime dimicant cum sucis. Postremo magna

PHILIPPI MELANTHONIS.

694

temperantia in eis est, quia et venerem nesciunt,
et mella ad nostrum usum conficiunt. Et sicut
ob has virtutes non dicuntur christianae, ita nec
homines sunt christiani propter solos civiles mo-
res, sed quia credunt, quod propter Christum
Deus nobis peccata condonaverit et receperit nos
in gratiam, sicutPaulus ait: arbitramur iustificari
homines per fidem sine operibus legis. Et pri—
mae Corinthiorum primo: non glorietur omnis
caro in conspectu eius, ex ipso autem vos estis in
Christo Iesu, qui factus est nobis sapientia a Deo,
et iusticia et sanctificatio et redemptio. Neque
vero tollit christiana doctrina civiles mores, sed
eos exigit, et philosOphiam seu rationem praeci-
pientem de civilibus moribus approbat, sicut et
civiles magistratus approbat, et testatur, se au-
thorem esse civilium ordinationum, Roman. de-
cimo tertio: omnia, quae ordinata sunt, a Deo
ordinata sunt. Et ab his qui non habent spiri-
tum sanctum, tamen exigit, ut frenentur civili
iusticia. Ut dicit Paulus: lex est iniustis posita.
Item: lex est paedagogus. Sed in eo dissentiunt
ratio et Evangelium‚ quod Evangelium negat ci-
vilem iusticiam satis esse coram Deo.

Tertio fallitur, si putat rationem satis ha-*
bere virium ex sua natura contra vicia, nec videt
opus esse spiritu sanctO, qui et corda reddat pu-
riora, et regat nos, ne vel ab infirmitate naturae
vel Diabolo praecipitemur in manifesta flagicia.
Sed Evangelium (locet, cor esse impurum et ar-
dere concupiscentia: Item, diabolum nobis ita
insidiari, ut etiam in manifesta flagitia pertrahit.
Ideo promittit spiritum sanctum, qui corda trans-
formet, regat et gubernet nos. Iohannis 15.:
sine me nihil potestis facere. Et Rom. 8.: qui
spiritu Dei aguntur, filii Dei sunt. Qualis autem
sit homo, et quo ruat desertus a Deo, Saulis
exemplum ostendit. Sic igitur philosophia seu
iudicium rationis de divina voluntate nihil certi
adfirmare potest, sed de natura rerum deque civi-
libus moribus recte iudicare potest. Quare errant
qui ex ratione aut philosophia iudicant de doctri—
na christiana. lmo saepe magna est consolatio
piorum, quod non ex rationis nostrae iudicio aesti-
manda est voluntas Dei, ut quoties de iustifica—
tione cogitamus scirc, quod Deus solam sulem
imputet pro iusticia, mirifice consolatur animum.
Rursum etiam errant hi, qui aspernantur philo-
sophiam iudicantem de naturalibus rebus: nam

ι id est condemnere Dei donum cum omnibus erca-

44*

