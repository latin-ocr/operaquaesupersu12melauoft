727

esse, ct ardentibus votis petamus, ut filius Dei
nos in hac squalida senecta gubernet, ut Esaiae 26.
dicitur: Etiam in senecta vos gestabo,

Scribit etiam Iosephus, Adam duas lapi-
deas tabulas collocasse, in quibus scripsit initia
creationis, lapsum hominum, et promissionem.
llas tabulas existimo tanquam templum fuisse, et
certi loci signum, in quem solitus est convocare
suam Ecclesiam, et ubi sacrificia sacta sunt, et
recitata doctrina. Fuitque vox promissionis testi-
monium discernens veram Ecclesiam a coetu Cain,
qui secesserat a patre, et habuit suos ritus et suam
sectam. lta statim initio verae doctrinae vocem
et veram Ecclesiam pars humani generis deseruit,
et promissionem oblita est: et tamen condita ci-
vitate necesse est, eos aliquam legis particulam
retinuisse.

Postea in Moise breviter annotata est series
annorum usque ad diluvium. Quia, utsupra
dictum est, vult Deus sciri initia rerum, et tem-
pora suarum patefactionuin. Ac res miranda re-
citatur haec sola de Henoclz‚ quinon est rnor-
tuus , sed vivens in coelum translatus est. Quod
non existimemus clam nemine spectante factum
esse, sed vel in Ecclesiae congregatione, vel spe—
ctantibus aliquot patribus fide dignis. Quia hanc
translationem voluit Deus testimonium esse de vi-
ta et salute aeterna, danda his, qui Deum recte
invocabant in agnitione promissi seminis. Ac
duo similia testimonia generi humano ostensa
sunt ante adventurn Messiae: alterum Ilenoch
ante diluvium, alterum Eliae post diluvium.
Hi Prophetae testati sunt, Messiam abolita morte
redditurum esse vitam aeternam, et conculcatu-
rum caput serpentis.

Citatur et prophetia Ilenoch, de postremo
iudicio in Epistola Iudae: Ecce venit domi-
nus cum sancto exercitu δυο, ut faciat iudicium
contra omnes, et arguat omnes impios etc.
prophetia haud dubie comprehensa fuit copiosior
doctrina de promissione, de Massia, et de fu-
turis mutationibus generis humani.

Diluvium.

Anno a condito mundo millesimo sexcente-
simo quinquagesimo sexto, cum Noha inchoasset
annum sexcentesimum ‚ mense secundo eius anni,
die septimo decimo , ingressus est Noha cum con-
iuge et filiis in arcam, et in ea mansit integrum
annum solarem. Rursus enim egressus est mense

SCRIPTA PH. MEL. AD HIST. PROF. ET PHILOS. SPECTANTIA.

 

lneaz

728

secundo proximi anni, die septimo et vicesimo.
Nam ad menses lunares duodecim addendae
sunt decem dies, qui nominantur Epactae. lta
congruit ratio ad anni solaris periodum. Et nu-
merus mensium et dierum in hac narratione
ostendit, annum solarem complexum esse duo-
decim menses lunares, et dies decem. ldeo di-
citur, Noha egressus esse ex arca anno aetatis
suae sexcentesimo primo, videlicet anno a condi-
to mundo, millesimo sexcentesimo quinquagesi-
mo septimo.

Interea (lum in arca vehitur familia Nohae,
totum genus humanum universali diluvio periit.
Haec poena primum significat, conditam esse hanc
rerum naturam , ut serviat electis et iustis. Ideo
sequuturum esse universalem interitum impiorum,
et iustos mansuros esse in possessione aeterna
operum mundi. Deinde hoc exemplo testatur
Deus, se deinceps quoque peccata puniturum esse,
quanquam sic mitigat iram, ut promittat condi-
ta Iride, se deinceps non puniturum esse genus
humanum universali diluvio. Sed simul signifi-
cat, in extrema poena igni conflagraturum esse
mundum, et se ex ea massa novam mundi for-
mam facturum esse. Ideo colores sunt in Iride
duo. Ceruleus significat genus humanum aquis
periisse. lgneus seu purpureus postea peritu-
rum esse igni, ut in secunda epistola Petri scri-
ptum est.

Eodem anno a mundo condito 1657. 'cum
Nohe egressus esset ex arca, rursus Ecclesiae data
sunt testimonia, cum sacrificium de coelo incen-

sum est, et testimonio Ecclesiae duae res additae
sunt: promissio de mansuro naturae ordine: et
institutio politicae gubernationis. Tunc enim
expresse lata est lex, ut homicida occidatur
ab homine, qui praeest caeteris hominibus. Haec
lex praecipua in ordine politico est, et nervus
humanae societatis. lta cernis rursus initia Ec-
clesiae et politiae. Deinde recitantur nomina eo-
rum, qui ex filiis Nohae propagati sunt, et stir-
pes diversarum gentium. Voluit autem hanc se—
riem Deus notam esse, ut sciremus, ex qua stirpe
voluerit Deus nasci Messium, et ubi fuerit ex-
pectandus et conspiciendus. Nobis ad hoc etiam
prodest nosse patrum nomina, ut sciamus gentium
origines, quod non solum iucundum est, sed
etiam utile. Series enim testatur, primam doctri-
nam de Deo esse hanc, quae in scripsis Moisi et
deinceps in Prophetarum scriptis tradita est. Et

