945 1.

Ex praeda hostium, non ex lacrymis provincia-
lium habeat.

Stipendia constituit non solum docentibus
literas et artes, sed etiam discentibus pauperum
ingenuorum filiis. ln templa aurum inferri ve-

tuit, recitans Persii versiculos ex satyra secunda: '

Dicite Pontifices: iu templis quid fucit aurum,

Quin superis iustos mores ‚ castosque dicamus.
Expeditiones magnas duas suscepit. Priorem
versus Orientem contra Persas. Vicit Artaxer-
xen, qui antea regem Parthorum Artabanum in-
terfecerat, et a Parthis regnum ad Persas rursus
transtulerat. Altera expeditio suscepta est versus
Occidentem, in Germaniam, ubi cum milites
asperius regeret, venit in odium, et quidem ma-
tris Mammaeae accusata est avaricia, quae dice-
batur expilare provincias, et impedire liberalita-
tem filii erga milites,

Erat autem barbarus Thrax inter (luces JlIa-
oeiminus, ad quem deferebatur imperium. lloc
duce milites seditiosiMoguntiae Alexandrum cum
matre Mammaea trucidarunt. Vixit annos viginti
novem, menses tres, dies septem3 mortuus die
suo natali, qui suit dies mortis Alexandri Magni,
videlicet 28. Iunii.

lnter signa, quae mortem eius praecesserunt,
suit hoc quoque: Mulier fatidica in Gallia ex sa—
cerdotum familia quiDruidae nominabantur, pro-
ficiscenti in Germaniam dixit: Vade, nec speres
victoriam: nec confidas militi 1110. Fuerunt
autem Druidae sacerdotes gentis Gallicae, nomi-
nati, ut ego existimo, a fidelitate, quasi dicas,
bie ssremem

Anno mundi quater millesimo, ducentesimo.
Anno Romae nongentesimo octuagesimo octavo,
Auno Christi ducentesimo tricesimo octavo.

Maximinus.

Maximinus occiso Alexandro filio Mam-
maeae natus in Thracia infimo loco, factus est,
imperator sine Senatus autoritate. Regnavit an-
nos tres. Filium Maximinum Caesarem secit.
Cum Pastor in Thracia suisset, Romam venit Se-
veri tempore, ubi propter robur eorporis, cum

cursu pedes aequaret currentem Severi equum, ,

receptus est inter custodes corporis Severi. Ρο-
stea sub Bassiano Tribunus militum¹sactus est.
Sub Macrino rediit in patriam, et ditatus prae-
dia emit. Sub Heliogabalo Romam rediit, sed

CHRONICON CARIONIS. PARS 11.

 

 

946

sub tali portento militare noluit. Postea sub

, Alexandro rursus Tribunus sactus tanto inhonore

fuit, ut Alexander sororem filio ipsius coniugem
dare voluerit, nisi mater soceri crudelitate de-
territa suisset.

Cum imperator factus esset, non solum in
milites in castris crudelitatem exercuit, sed ettam
Romae delatos Senatores cito multos interfecit.
et multis facultates eripuit. Ac alii eum Cyclo-—
pem, alii Busiridem , alii Anteum propter saevi-
ciam nommarunt.

Cum igitur iu Ast-ica procurator fisci, quem
ipsi eo miserat, propter rapacitatem interfectus
esset, exercitus qui ibi erat, senem nobilissimum.
materna origine a Traiano ortum, Gordiamun,
propter iusticiam imperatorem fecit, recusantem,
quia iam octogenarius erat. Erat autem tanta iu-
sticia et modestia eius, ut Africanae civitates sibi
Scipionem aut Lelium redditum dicerent. Op-
pressi sunt tamen Gordiani duo pater et filius a
Capelliano duce Maximini. Sed Romae Senatus
eum iudicavit hostem, et imperatorem fecit Gor-
dianum Tertium , adiunctis duobus Consularibus:
Pupieno Maximo Praefecto urbis, et Celio Bal-
bino. Maximinus iratus Senatui et Romam du-
cturus exercitum , in via retinetur ad Aquileiam,
quae eum recipere noluerat. Hanc cum obside-
ret cum filio, et fames in castris esset, milites
cognita voluntate Senatus, medio die quiescen-
tum in tentorio Maximinum patrem et deinde
filium interfecerunt. llos versus in theatro coram
ipso Graece quidam recitavit, significans eum

crudelitatis poenas daturum esse, quantumlibet
confideret suo robore.

Elephas grandis est, et occiditur,

Leo fortis est, et occiditur,

Tigris fortis est, et occiditur.

Cave multos, si singulos nou times.
Cum autem Graece loquentem uon intellige-
ret Maximinus, et interroganti alia sententia di-
ceretur, evasit Mimus sine supplicio.

Anno mundi quatermillesimo‚ ducentesimo
tertio.

Anno Romae nongentesimo, nonagesimo primo.

Auno Christi ducentesimo, quadragesimo primo.

Gordianus Tertius.

Gordianus Tertius interfectis Maximinis ad
Aquileiam ‚ et Romae occisis in seditione militari

