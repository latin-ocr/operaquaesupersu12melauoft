343

clusae cupiditates propter mandatum Dei, et
propter hunc ordinem divinitus sancitum.

Ilaec docendi sunt homines, ut odia, et cu·-
piditatem iniuste nocendi reprimant, et agnoscant
ordinem divinum, et propter Deum reverenter
audiant leges et magistratus, llaec doctrina ad
pietatem, ad regendos mores, et ad pacem publi-
cam conducit. Nec sunt haec Stoica, seiungere
odia et disputationem sorensem, sicut in senato-
ria deliberatione seiungi odium et alias pravas cu-
piditates necesse est. Lex enim sit gubernatrix,
non coeca cupiditas.

Docet igitur nos filius Dei dc rebus maximis,
cum iubet accedentem ad aram prius reconciliari
fratri. Cultus esse ostendit, non ritus sacrificio-
rum in impiis, sed vult praelucere fidem, vult
corda habere novae obedientiae semina, sicut in
Hosea inquit: Misericordiam volo non sacrificium,
et agnitionem Dei, non holocausta. ltaque ante
ritus sacrificiorum reconcilieris fratri, deposito
odio, abiecta etiam controversia, si scis te iniusta
petere. Sed si res dubia est, amanter paciscami-
ni vos legis vocem expectaturos et audituros esse.
Saepe enim controversiae. non ad te unicum, sed
ad totam familiam ‚ aut ad pacem publicam perti-
nent, ut illa Ducum Bavariae, de qua dixi.

Eadem est sententia dicti: Esto consentiens
adversario tuo cito, videlicet deposito odio et ab-
iecta controversia, si scis te iniusta petere: vel si
res dubia est, amanter paciscamini vos legum et
iudicum vocem expectaturos et audituros esse.
Et quidem Graece legitur ἴσθι εὐνοῶν, sis be-
nevolus.

Iam cogita quam necessarium sit hoc prae-
ceptum in Ecclesia, in vita politica, in oeconomi-
ca. Quam multa horribilia incendia vidimus in
Ecclesia orta sine ullis veris causis, tantum ac-
censa φιλονεικείᾳ et odiis, deinde astute quaesi-
tae sunt σκιογραφίαι δικαίου, sicut Plato nomi-
nat. Discessit ex nostris Ecclesiis Staphylus odio
quorundam iniusto, finxit causas conscientiam,
se veteris et perpetuae Ecclesiae vindicem esse
velle, cum sciat multa nova idola καὶ βδελύγμα-
τα a pontificiis defendi prorsus ignota veteri Ec-
clesiae. Manifestum est alios quosdam odio no-
stri, non veris causis absurdas sententias defende-
re. Praeterea, ut in febre. cum in lingua bilio-
sus humor redundat, et reliquos humores diluit,
dulcia etiam gustanti fiunt amara: ita mens livida

DECL. DE ARCENDIS A COENA S. Ere,

344

facile in alieno sermone invenit quod displiceat.
Nec vero potest esse pax, nisi in diiudicando sit
sanitas, et candor adhibeatur, qui interdum ob-
scure aut ambigue dicta concinne interpretetur.
Exempla passim obvia sunt. Scripsit alicubi
Lametus, duo esse Sacramenta divinitus tra-
dita, caetera addita esse humana autoritate, sce—
lerate Staphylus vociferatur, Lutherum dicere,
coniugium humana autoritate institutum esse,
cum tantum de appellatione Sacramenti Lutherus
disputet: An coniugium, quod omnes constanter
adfirmamus divinitus institutum esse, nominan-
dum sit Sacramentum novi Testamenti? Res
perspicua est. Et tamen ille sycophanta peregri·
nam sententiam adfinxit. Tales ludi sunt adver-
sariorum, quos ut filius Dei amans veritatis com-
pescat, precemur. Circumspectione nostra vitari
tales reprehensiones non possunt, ut dicitur:
οὐδέν ἀλεξιφάρμακον τοῦ συκοφάντου δήγματος.
Sed non tantum haec impudentia ostendit eos ma-
lae causae patronos esse, et indulgere odiis: Ve-
rum et parricidia tot annorum illustria signa sunt
odii. ln Hispania, in Gallia, in Belgico, et mul-
tis locis aliis magna saevicia in pios exercetur. Et
Episcopus Trevirensis nunc ad veterem Treviro-
rum urbem, quae et olim fidum hospitium Eccle-
siae fuit, exercitum admovit, ut pios ibi inter-
ficiat. llaec considerare vos decet, ut cogitetis,
quae et ubi sitEcclesia, etqui sint veri sontes dis-
sidiorum, ut Ecclesiae coniunctionem omnibus
officiis tueamini. Ac ut in civili consuetudine dis-
cerni cives et hostes oportet, et neinfinitae fiant
distractiones, quaedam in civibus insuavia sa-
pienter toleranda et lenienda sunt, ut tolerat. Sci-
pio Tribunos: ita in Ecclesia pii coniuncti in ve-
ra invocatione, qui etiamsi infirmi sunt, tamen
sunt dociles, discernantur ab atheis et idolorum
defensoribus, qui cum universam Ecclesiae doctri-
nam inanem fabulam esse statuant, tantum eo re·-
tinent usitata idola, quia vident simulationem
superstitionis adferre opulentiam, et nervum esse
potentiae. Adversus illam Titanum sobolem con-
iuncti sint verae Ecclesiae cives, non praelientur
inter sese ut Cadmei fratres, sed cogitemus in hoc
agmine Christi plurimos esse teneros et languidos
comites, qui ita ducendi sunt, ne defessi extin-
guantur, sed ut paulatim sequentes confirmentur,
ad quos etiam vere pertinet vox Psalmi: Ex ore
infantium et lactentium perfecisti laudem. Tali-
bus parcendum est, nec odio exulceranda sunt

