143

nibus meis. Iubet etiam singulos interea re-
pugnare erroribus et recte facere officium, etiamsi
humanis consiliis et laboribus, neque mandacia,
neque dissidia omnia in hac mundi confusione
tolli possunt. Nec tamen prorsus erunt inutilia
piorum certamina.

Dixi de iudiciis Ecclesiae brevissime. Hic
autem de officio politici magistratus his annis
saepe quaestio mota est. Recte ne fecerunt Con-
stantinus et Theodosius, quod idolorum sacrificia
prohibuerunt? Recte ne fecit senatus Geneven—
sis, quod Servetum ultimo supplicio affecit, qui
veterem Samosateni impietatem renovavit, et nc-
gavit λόγον esse ὑιμσῑάμειόν, et filium Dei omni-
potentem esse? Et contra universam scripturam
propheticam et apostolicam negavit filium Dei in-
vocandum esse.

Deliis quaestionibus plane et sine ulla dubi-
tatione respondeo, magistratum politicum non
esse armentarium, et tantum pacem et corporis
bona tueri debere, sicut multi insulse loquuntur,
sed esse ministrum Dei, et disciplinae custodem
iuxta utranque decalogi tabulam. Sicut autem in
qualibet arte primam oportet curam esse artificis,
ut artem quam exercet intelligat, sic prima sit
cura magistratus, ut legem sciat, et sciat esse sa—
pientiam Dei ad hoc ipsum patefactam generi hu-
mano, ut sit testimonium de Deo3 sciat et hoc,
sese vocem Dei esse in tege proponenda, et disci-
plinam propter gloriam Dei tuendam esse. Altera
cura sit, ut corpora defendat. Ideo severissime
praecipit lex divina de puniendis blasphemis et

periuris.

Nec illa barbarica excusatio audienda est,
leges illas pertinere ad politiam Mosaicam, non ad
nostras. L't decalogus ipse ad omnes pertinet, ita
iudex ubique omnia decalogi officia in externa
disciplina tueatur. Sunt autem blasphemiae ma-
nifesta invocatio idolorum, professio dogmatum,
quae adfirmant aliquid esse Deum, quod non est
Deus, aut quae detrahunt autoritatem illi perso-
nae, quae est natura Deus, ut sunt Epicurei, aut
Pyrrlionii furores, aut Sainosateni, aut Manichei
deliramenta. [ji igitur lex iubet irasci talibus, ita
magistratus sit viva lex, vere doleat propter glo-
riam Dei, ac ardenti Nemesi accendatur ad tol-
lenda illa catliarmata ‚ quae Deum manifestis con-
tumeliis afficiunt. Minus moventur hoc argu-
mento reges et principes, quia pauca talium poe-

DECL. DE IUDICIIS ECCLESIAE.

144·

narum exempla vident. Sed non spectandum est,
quid fiat ‚ sed quid fieri debeat.

Etsi autern huius nostrae sententiae veritas
manifesta est, tamen multi qui sibi licentiam con-
cedi volunt ludendi opinionibus de Deo, ut libet,
opponunt varias cavillationes. Primum dicunt,
magistratum non posse punire cogitationes mentis,
praesertim cum nec dare adsensionem possit, cui
argumento vere sic respondendum est.

Magistratus externa delicta puniat, ut adul-
teria, non interiora incendia. Sic et dicta blas-
phema, non tacitas animi cogitationes.

At nemo potest iudicare ea quae non intelli-
git, ut vere dicitur:
“ μηδέποτε κρίνειν ἀδαήμονας ἄνδρας ἐάσεις.
Et hoc ipso tempore dicunt armari et acui sevi-
ciam tyrannorum, qui sunt hostes Evangelii, si
audiant armis tuendam esse doctrinam.

Nos vcro metas suas nosse et custodire ma·-
gistratum volumus, ut in caeteris causis nemo
sine legitima cognitione puniendus est, ita prae-
cipue curet magistratus in re tanta constitui legi-
tima Ecclesiae iudicia. Convocentur Synodi, non
qualis est illa Cleonis apud Aristophanem, ubi
considet ovium concio ‚ et balaena praesidet grun-
nitum edens porci, et tenens trutinam ac preco-
nem adhibens, qui caput habet κόρακος, seu ut
Alcibiades dicebat, τραυλίζων, κόλακος.

Haec conveniunt ad Tridentinam Synodum

ania, quam Pontifex balaena regebat, grunni-

tum porci edens, et praecones erant κόρακες et
κόλακες monachi et assentatores. Non sint iudi-

“ ces indocti fascinati salsis opinionibus, regum aut

vulgi κόλακες, non cudantur decreta in centauri-
cis conviviis autin gyneceiS, sed regulae regis
Iosaphat obtemperetur. Sunt in iudicibus timor
Dei, scientia et diligentia in cognitione. Sit etiam
ipse magistratus membrum Ecclesiae, intelligat
doctrinam, amet veritatem, intersit cognitioni, ut
adfuerunt Constantinus, Theodosius, Martianus,
sciat se praesidere non ut balaenam, sed ut Dei
ministrum , et gloriam Dei omnibus rebus antefe-
rat, audiat eruditos, cedat vera dicentibus, ac

regulam sequatur: Omnia probate, quod bonum
est tenete. ’

Cum igitur ante poenam institui veram et
piam cognitionem et admonitionem velimus, non
damus arma iniustis magistratibus, sed eos de
ordine iudiciorum et poenarum commonefacimus,

