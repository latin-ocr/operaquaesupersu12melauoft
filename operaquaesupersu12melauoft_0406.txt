787

sermonis egressio non intelligatur Cyri decretum,

quia tunc aedificatio rursus prohibita et impedita i

est, usque ad Darii Longimani gubernationem.
Ad hoc intervallum accommodant aliqui dictum
Iohannis 2: Quadraginta sex annis aedificatum

est hoc templum. Sed de eo dicto [ohannis hic ’ν
non disputo.

Sumatur autem initium hebdomadum ab eo
tempore, cum abolitis prohibitionibus iam pro-
cessit aedificafio, sitque initium ab egressione ser-
monis, de processuro opere, cum Haggaeus et
Zacharias vaticinantur opus processurum esse an-

no secundo Longimani ‚ et postea Esdras mittitur
anno 7. Longimani.

Concinnius est autem egressionem sermonis
de divino sermone intelligi, qui per Haggaeum
et Zachariam traditus est. Quanquam adiungi
Esdrae missio potest, quae non longo intervallo
sequitur. Sunt autem a secundo anno Longimani
usque ad mortem ultimi Darii iuxta Metasthenem‚
anni 145. Adde iuxta Philonem usque ad trice-
simum Herodis, quo natus est Christus, annos
510. Adde 30 annos ad Baptismum Christi, ita
erunt anni 485. Iam 69 hebdomades annorum
sunt t-uni 485. Sunt igitur ad Christi Baptis-
mum 69 hebdomades, et in dimidio ultimae Chri-
stus publice concionatus est, ostendit testimonia,
passus est, et resurrexit. Ita in Pentecoste proxi—
ma post resurrectionem Christi finis est hebdoma-
dum Danielis. Nam postea Iudaica politia reiecta
est, templum a Deo damnatum est, et magis ma-
gisque prophanatum, donec tota gens sub Tito
dissipata, et templum funditus deletum est.

Haec computatio tanturn quinquennio differt
a Functiana, qui orditur hebdomades a septimo
anno Longimani. -Xec absurdum est, adiungere
Esdrae missionem ad Haggaei et Zachariae vatici-
nia. Et si Ptolemaei numeros sequaris, ab Ale-
xandri morte usque ad Augustum, invenies a morte
Alexandri ad natum Christum annos 324, quibus
si addes Persicos annos regni Alexandri post Da-
rium, tamen incurrent hebdomades in annos

Christi.

De studiis doctrinarum in Graecia.

Primi in Graecia doctores, qui vel de natura
rernm, vel de moribus, velde historiis scripta mo-
numenta ediderunt, plerunque carminibus usi
sunt, ut Linus, Orpheus, Homerus, Hesiodus.

SCRIPTA PII. MEL. AD HtST. PROF. ET PHILOS. SPECTANTIA.

788

alli doctores orti sunt, qui complexi suntqiiiilde}

artes, Arithmeticam‚ Geometriam, doctrinam de
motibus et effectibus coelestibus, physicam, de
qualitatum actionibus in materia corporum, et de
remediis morborum. Harum doctrinarum partem
veteres Ionas a suis parentibus laphet et Iavan ac-
cepisse consentaneum est, sed magis coluerunt
Arithmeticen, Geometriam‚ doctrinam de moti-
bus et effectibus coelestibus et artem medicam
Phoenices et Aegyptii. Horum eruditi consuetu-
dine Thales et Pythagoras, circiter Croesi et Cyri
tempora excitaverunt maiora studia harum doctri-
narum in Europa, et coetus discipulorum familia-
riter docuerunt.

Thales vixit Mileti, et ordinavit annum lo-
nicis civitatibus, et Atticae, recte monstratis
Aequinoctiorum temporibus et intervallis, et de-
scripsit Meteora carmine.

Pythagoras natus in Samo adiit Aegyptum,
et inde attulit suam Philosophiam Tarentum. Ab
his duobus diversa genera Philosophiae orta sunt.
Ionicum a Thalete, quod fuit minus obscurum,
et magis Physicum. Alterum Italicum a Pytha-
gora, qui cum Romae regnaret Servius Tullius
docuit in ultima ora Italiae, magna Graecia, fuit-
que doctrina obscura, plena aenigmatum, et ad
usum communem minus accommodata. Et quia
arcanos congressuS‚ et suos quosdam ritus Pytha-

gorici habuerunt, propter tyrannorum suspicio—
nes deleti sunt.

Fuerunt igitur primi scriptores Poetae.

De Solone.

Croesi tempore et Solon suit, civis Atheniensis,
quem cum seditio Athenis orta esset, propter cru-
delitatem foeneratorum, qui cogebant debitorum
filios et filias sibi in servitutem addici aut vendi,
ut usurae numerarentur, civitas consentiens ele-
git, ut legum et iudiciorum acerbitatem mitigaret,
et usuras moderaretur. Hic primam tulit legem,
ne deinceps liceret ullum liberum corpus propter
debita aut usuras in servitutem trahi. Item: [Jt
tunc usurae, quae ad id tempus debebantur,
omnes remitterentur, et ipse primus remisit quin-
que talenta, id est, tria millia coronatorum. Hunc
modum etiam usurarum instituit, ne plus petere-
tur, quam usura quae nominatur Centesima, id
est, centesimo mense sortem aequans. Postea le-
ges veteres Atheniensium mitigavit, et iudicia
constituit.

