, 385

stolae hoc dictum tanquam insignis gemma emi-
net, et quia multas grax'Issimas admonitiones con-
tinet commendantes doctrinae studium, diligenter
.·t saepe considerandum est, nec tantum diligen-
tiam in discentibus exuscitat, sed etiam consola-
tur nos, qui propter hoc studium et propagatio-
nem huius doctrinae nou leves aerumnas susti-
nemus.

Primum ostendit Paulus mandatum divinum
esse, ut doctrinam Christi recte discamus, et em-
phasis est insignis in his verbis: Habitet in vobis,
et quidem opulenter. Familiarissime noti sunt,
qui nobiscum habitant. Sciamus etiam vere in
illo pectore Deum ipsum habitare, in quo cogita-
tur doctrina, in conversione ad Deum, et in con-
solatione et invocatione, sicut expresse Dominus
inquit: Si quis diligit me, sermonem meum ser-
vabit, et Pater meus diliget eum, et veniemus ad
eum et mansionem apud eum faciemus. Placent
igitur Deo, lectio et cogitatio doctrinae, et per
eam Deus est efficax , et habitat in nobis.

Sed hic enthusiastae quidam reclamant: Ab-
sit, inquiunt, ut lectioni tribuamus haec incen-
dia , quae proprie a Spiritu sancto oriuntur, qui,
cum ipsi libet rapit suos quosdam, scriptos in fa-
talibus tabulis. Dolendum est hanc enthusiasti-
cam imaginationem multorum studia languesacere,
sed nos constanter muniamus nos luculentis testi—
moniis divinis, quae labefactari nullo modo pos-
sunt. Nota est vox Pauli: Evangelium est poten-
tia Dei ad salutem omni credenti. Item: Evan-
gelium est ministerium Spiritus ‚ Non hic quidem
sentit inclusum esse Spiritum sanctum in litera-
rum figuras, sed celebrat immensam bonitatem
Dei, qui hunc ipsum ordinem et agendi modum
instituit.

Sunt etiam alii, ethi quidem, qui opinionis
errore sibi Atlantes videntur, dum se solos veri-
tatis propugnatores esse iactitant. Horum sim-
pliciter tale est acumen: Excludendum est meri-
tum, ergo nihil loci hahet aliqua diligentia et co-
gitatio. O detestandam licentiam, et mirabilem
inscitiam disserendi. Vere et sine sophistica re-
spondeo: Excludi meritum, non quod omnino
nihil agamus, sed quia non satisfaciamus legi, et
procul absumus a perfectione. Deinde excluditur
meritum, ut promissio sit firma ‚ et certa sit con-
solatio, et filio Dei suus honos tribuatur. Sed
haec alibi copiosius explicantur.

DECL. DE DICTO

Paulus inquit: j

COLOSS. ΠΙ. 384

Fides ex auditu est, nec vult auditum esse sine
cogitatione. Ideo in hoc dicto, quod nunc pro—
posuimus, iubet sermonem Christi in nobis ha-
bitare, et quidem cum omni sapientia. Haec ad-
monitio inseritur de diligentia, quae habet duo
extrema, ignaviam et sophisticen. Non habitat
sermo Dei in sacrificulis indoctis, qui legunt aut
canunt sine intellectu. Ne habitat in sophistis
haereticis, et praestigiatoribus‚ qui etiam legunt
Prophetarum et Apostolorum libros, sed legunt
eos sine sapientia: sontes non recte discunt, qui
sunt in ipsis libris propheticis et apostolicis, ut
Papistae non discernunt legem et promissionem
gratiae, cultus divinitus mandatos, et supersti-
tiones ab hominibus excogitatas: Anabaptistae
confundunt doctrinam de iusticia aeterna in cor-
de, et de vita politica. Fingunt Evangelium,
barbariem esse, quae damnet ordinem politicum.
Antinomi non discernunt peccata contra conscien-
tiam ab aliis. Talia exempla cogitanda sunt, ut
consideremus quare dicatur: Habitet in vobis ser-
mo Dei curn sapientia. Sit vera diligentia in di-
scendo, recte distinguantur membra doctrinae et
collatio illustret veritatem, non sit recitatio ociosa
βαττολογία, et omuino removeantur sophisticae
praestigiae omnium haereticorum. Non potest
autem rectitudo iudicii retineri sine cura discendi,
et sine invocatione Dei. Quare et Psalmo 46. di-
ctum est: Psallite sapienter. Ac saepe mihi mul-
tumque cogitanti de optima ratione discendae
Theologiae‚ praeclarum videri solet, quod Lu-
therus‚ cuius honorificam mentionem hoc in loco
fieri iustum est, et alias saepe dixit et in praefa-
tione primi Tomi Germanici suorum operum
paulo accuratius exposuit: Theologiam veram et
salutarem tribus instrumentis egere, Meditatione,
quam Paulus hoc in loco ἐνοίκησιν, alibi lectio-
nem nominat: Precatione et experientia spirituali.
Ac de precatione dicitur Psalmo 119.: Fac cum
servo tuo secundum misericordiam tuam, et iu·-
stificationes tuas doce me.

Cum igitur certum sit, Deo placere haec stu-
dia nostra, et Deum adesse docentibus et discen-
tibus etad coelestis Ecclesiae consuetudinem hac
doctrina homines duci, leniamus nobis horum
ingentium bonorum cogitatione dolores nostros,
et animos iu hoc cursu studiorum confirmemus,
quos quidem ut regat et confirmet ipse filios Dei
λόγος, toto eum pectore oro. Dixi.

