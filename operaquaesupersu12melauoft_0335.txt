653

tum ut subiectum patiens habeat, ut Paulus inquit
2. Corinth. 1.: Excellenter onerati suimus supra
vires, ut desperaverimus de vita. Item terem. 10.:
Scio Domine, quod non est hominis via eius. Et
manifestum est humanam naturam imparem esse
magnitudini certaminum et periculorum: tamen
regulae tenendae sunt de plerisque actionibus,
quae testantur, aliquid esse loci diligentiae no-
strae'seu voluntati comitanti Spiritum sanctum,
ut Ephesios 5.: Videte quomodo accurate ambu-
letis, non nt fatui etc.

51. Et certe manet natura nervorum in re-
natis, etquidem cor iuvatur et accenditur Spiritu
sancto. Scipio abstinens ab aliena sponsa, regit
Ι tantum locomotivam. Ioseph regit locomotivam,
sed iuvatur cogitatione verbi Dei, et Spiritu san-
cto incendente cor ad invocationem Dei, et peti-
tionem auxilii, et ad intellectum ac amorem casti-
tatis. In hac lucta, etsi caro sentiebat infirmita—
tem, tamen mente servit legi Dei, et volens vitat
illecebras. David volens indulget illecebris, et
effundit Spiritum sanctum. Haec necessaria do-
ctrina adsidue cogitanda est, ut et diligentia et
invocatio accendantur, sicut mandatum est: Petite,
et accipietis. Et Timotheum iubet Paulus ἀνα-
ζωπυρεῖν donum Dei. Et ad Ebrae. 12. dicitur:
'l‘eneamus gratiam, per quarn serviamus bene
placentes Deo cum reverentia et cautione. Nam
Deus noster ignis consumens est. Hae commo-
nefactioncs sunt utiles vitae, et intelligi possunt.
Praestigiae sophismatum de coactione, ne intelli-
guntur, nec sunt utiles vitae.

52. Damnamus et Pelagianos et Pontificius,
Utrique enim fingunt posse legi Dei in hac vita
satisfieri, et homines mereri remissionem pecca-
torum, et istus esse coram Deo propter propria
opera, seu propter proprIam obedientiam. Et
adfirmamus verae Ecclesiae doctrinam semper
fuisse, esse et futuram esse hanc, Hominem sola
fide coram Deo iustificari, propter filium Dei
gratis.

53. Eadem est enim vox Prophetarum et
Apostolorum, quod accipiant remissionem pecca-
torum et imputationem iusticiae, et sint iusti im-
putata iusticia, et accepti Deo ad vitam aeternam,
propter mediatorem filium Dei per misericordiam
gratis, sola fide, id est, fiducia misericordiae,
propter mediatorem promissae, nou propter pro-
prias qualitates aut virtutes, aut propter iusticiam
essentialem. Ideo Daniel inquit: Non propter

PHILIPPI MELANTHONIS.

654

iusticiam nostram, sed per misericordiam propter
Dominum exaudi nos. Et David inquit: Eripe
animam meam, salvum me fac propter misericor-
diam tuam. Et haee fides accenditur per Spiri-
tum sanctum cogitatione promissionis, iuxta di-
ctum: Fides ex auditu est.

54. Hanc esse sententiam Pauli in acerrima
contentione de iustificatione, in Epistola ad Ro-
manos, nihil dubium est, et hanc esse necessa-
riam et vere salutarem consolationem omnes pii
intelligere possunt. Damnamus igitur corruptelas,
quae contra hunc articulum variae excogitatae
sunt omnihus temporibus. Origenes, Thomas,
et alii multi synecdochen fingunt, fidem intelli-
gunt noticiam historiae, et addunt hominem iu-
stum esse coram Deo, propter sequentem obedien-
tiam, quam nominantdilectionem. Osianderetiam
synecdochen facit, ut ipse nominat, sed splendi-
dius loquitnr‚ ait fide praeparari hominem, ut
fiat iustus ipso Deo in eo agente, quod idem est,
ac si diceret, hominem iustum esse sequente n07
vitate.

55, Verissimum est in regeneratione seu
conversione, fide accipi Spiritum sanctum, et in-
choari novam obedientiam, sicut Paulus inquit:
Per Christum habemus gratiam et donum. Sed
etiam de renato haec necessaria consolatio semper
in hac vita retinenda est, quod sit iustus sola fide,
id est, habens remissionem peccatorum, et acce-
ptus Deo ad vitam aeternam propter mediatorem
filium Dei, quia certum est inchoatam obedientiam
nequaquam satisfacere legi Dei, et nondum in re-
natis in hac vita restitutam esse conformitatem
cum lege, de qua dicitur: Deus erit omnia in
omnibus beatis. Fatentur ergo et deplorant omnes
sancti peccatum in eis adhuc haerens, ut Ro-
man. 7.: Video aliam legem in membris meis re—
pugnantem legi mentis meae, etc. Et in Psalmo
dicitur: Non iustificabitur in conspectu tuo omnis
vivens. Et Iob 9.: Vere scio, quod hoc certum
sit, quod non sit iustus homo coram Deo. Et
cap. 14.; Quis dabit purum de polluto, uhi nul-
lus est purus? llanc molem peccati in corde se-
curi hypocritae levem csse somniant, sed pii, qni
habent exercitia poenitentiae, qui et dubitationi-
bus et multis errantibus motibus repugnant, hi
aliquo modo et sentiunt et deplorant naturae vul-
nera. ldeo confugiunt ad filium Dei mediatorem,
et statuunt se sola misericordia propter ipsum iu—
stos reputari, et haeredes esse vitae aeternae.

