507

finem, Omnino vero explodendum est Epicuri
deliramentum, qui voluptatem finem esse con-

tendit.

(XLIII.) Alia disputatio: Summam doctri-
nae cle Ροεηῖίοηίἰα continens.
(Opp. Basil. T.111. p. 305.)

Grammaticis Poenitentia significat reprehensionem
proprii consilii, aut facti. Quare nomen convenit
apte ad id , quod vulgo vocant contritionem.

Q. Quanquam autem et in ea significatione
in Scriptura alicubi ponitur, solet enim Scriptura
grammatice loqui: tamen saepe Scriptura poeni-
tentiam vocat totam conversionem cum fructibus.

3. Docendi causa in Ecclesia vocamus poe-
nitentiam, ipsam conversionem hominis.

4, Quare necesse est ponere duas partes poe-
nitentiae praecipuas, Contritionem et Fidem.

5. Contritio significat terrores, quibus con-
scientia perterrefit, agnoscens peccatum.

6. fides significat fiduciam miserIcordiae‚
propter Christum promissae. Et remissionem
peccatorum consequimur, non propter nostram
contritionem aut dilectionem, sed gratis propter
Christum, per fiduciam illam misericordiae pro-
missae.

7. Et stulte et impie docuerunt Scholastici,
peccata remitti propter contritionem, cum con-
tritio sine fide nihil sit nisi mors et desperatio.

8. Multo ineptius est, quod finxerunt dile—
ctionem Dei in contritione mereri remissionem
peccatorum , cum corda perterrefacta non possint
diligere Deum, nisi prins fide remissionem pecca—
torum apprehenderint. . .

9. Illi vero labyrinthi plane inextricabiles
sunt, cum fingunt contritionem Petri profuisse,
quia fuerit dolor ex amore susceptus, contritio-
nem Iudae non profuisse, quia suerit dolor ex

metu poenarum susceptus. ⁸ ι
10. Hae imaginationes adigunt pavldas men-

tes ad desperationem. . . .
11. Quomodo enim statuet conscientia in

veris terroribus, se diligere Deum, nec metuere

aeternas poenas? .

12. In summa, tota doctrina de poenitentia
apud Scholasticos plena est errorum et impietatis,
quia omittunt id, quod negocii caput est, scilicet
Fidem, non enim docent, gratis fide in Chri-
stum accipi remissionem peccatorum.

DISPUTATIONES

508

13. Fides facit discrimen inter Petri poeni-

tentiam et Iudae poenitentiam. Petrus non periit

in contritione, quia fides accessit ad contritionem.
Iudas periit in contritione, quia non accessit fides
ad contritionem.

14. Nulla planior et magis perspicua descri-
ptio poenitentiae tradi potest, quam si doceamus
poenitentiam esse contritionem et fidem.

15. Contritionis causa est, verbum quod ar-
guit peccata. Fidei causa est promissio, quae
annunciat remissionem peccatorum.

16. valet absolutio coram Deo, qua potestas
clavium privatim alicui remittit peccata. Neque
vero valet absolutio propter dignitatem contritio-
nis aut. consessionis, sed fide valet, propter pro-
missionem Christi.

17. Cum igitur absolutio valeat, confessio
in qua quaeritur absolutio, retinenda est.

18. Enumeratio autem delictorum, quaein
Canonibus traditur, neque possibile est, neque
habet mandatum Dei.

19. Novatiani sceleste errant, qui docuerunt,

lapsis post baptismum non posse rursus contin-
gere remissionem peccatorum.

20. Ideoque negaverunt eis absolutionem
impertiendam esse.

21. Haeretici isti, nec quid sit peccatum,
nec quid sit Evangelium, intellexerunt.

22. Nam cum in Sanctis adsit peccatum,
semper habent opus remissione peccatorum.

23. Non igitur semel tantum contingit re-
missio peccatorum.

24, Quod addunt Scholastici satisfactionem
ad poenitentiam , sumserunt occasionem ex publi-
co ritu poenitentiae, qui olim fuit.

25. Et tales satisfactiones primum fuerunt
spectacula, exempli causa instituta, non propter
remissionem peccatorum.

26. Neque enim remittuntur peccata propter
nostra opera, quare ad remissionem peccatorum
non sunt necessariae nostrae satisfactiones.

27. Quare satisfactiones iure improbantur,
curn obscurent doctrinam fidei, quia finguntur
prodesse ad remissionem culpae, etsi quidam cau-
tiores dixerunt, eas prodesse ad remissionem
poenae.

28. Certe enim hi, qui dicunt monasticen
satisfactoriam esse, mereri conantur non solum
remissionem poenae, sed etiam culpae.

