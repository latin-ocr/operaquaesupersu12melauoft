91

rationibus adhibuit, et locum ei tribuit in supremo
iudicio Ducum saxoniae, quod semper Principes
voluerunt esse arcem iusticiae in his terris, eam-
que ol) causam ex Nobilitate et ex Ductoribus lecti
suut iudices, quorum maxime probata est sapien-
tia et integritas.

Habebat hic collegas non vulgares, initio
XVoltlgangum, deinde et Henningum. Et con—
sulebatur haec Academia a multis gentibus de gra-
vissimis controversiis. Itaque Hieronymum et
collegae, et negotiorum varietas ac magnitudo
quotidie acuebant. Et ipse intuens Henningum,
et attente considerans fontes sententiarum, quas
in deliberationibus dicebat, ita processit, ut
postea ipsi nemo praelatus sit. Magnum decus
est et praesidium Reipublicae talis Iurisconsultus,
cuius sententiis tuto credi potest. Sic apud tres
Electores saxonicos vixit annos quadraginta duos,
ut et studia doctrinae luris et iudicia praecipue
rexerit, et plurimis consiliis adhibitus sit, in qui-
bus vox eius salutaris suit Reipublicae.

Erudiit et scriptis posteritatem. Extant
enim eius consilia, quae ostendunt non solum
eruditionem ipsius et iudicii rectitudinem, sed
etiam veritatis et iusticiae amorem in ipso per-
petuum. · ·

Quanquam autem magna est negociorum 1n
illis Centuriis, quae extant, varietas, tamen lectio
in primis utilis est ad iudicandas emptionum na-
turaS, et ad discernendas emptiones ab usurarum
pactionibus, Nullius enim extant scripta magis
perspicua de contractuum distinctione. Et non
solum haec scripta, sed etiam vita eius ostendit,
fuisse eum acerrimum usurarum hostem.

Postquam autem ex hac Academia propter
bellum discessit, ab inclyto Principe Mareliione
Electore in Academiam Francoi'ordianam accer-
situs est, ubi annos septem magna sedulitate, et
in magna auditorum frequentia propagavit luris
doctrinam. Accersitus autem ab Imperatore Ca—
rolo quinto, ut inter iudices summi iudicii in
hoc Germanico imperio locum haberet, excusa-
tione senectae usus est.

Hactenus de eo studio dixi, quod professus
est. Nunc de aliis eius ’virtutibus dicam. Cum ς
adolescens ad agnitionem et invocationem Dei a
patre adsuefactus esset, diligenter et quidem lior-
tante patre, iu Academiis Ecclesiae doctrinam au- ¹
divit. Et quia sciebat in doctrina usitata multum
esse inextricabilium disputationum, postquam i

 

 

 

DECL. DE HIERON. SCHURFF.

92

Lutherus concionari in hoc oppido coepit, stu-
diose cum audivit, deinde et scripta legit, et
cognitis incorruptae doctrinae sontibus, eam pie
amplexus est, et de omnibus controversiis saepe
cum Luthero, cum Amsdorffio, quos ut fratres
diligebat, et cum aliis amicis eruditissime disse-
ruit, quia serio statuebat aliquam esse Dei Eccle-
siam, et hanc solam esse, quae amplectitur scripta
prophetica et apostolica sine corruptelis. Legit
igitur avide omnium temporum Ecclesiae certa-
mina, contulit antiquitatis iudicia ad recentium
seculorum et huius temporis doctrinam. Ac valde
laetabatur, videns reipsa congruere harum Eccle-
siarum doctrinam cum veteri Ecclesia puriore,
cum scriptis Augustini et aliis postea. in quibus
signa eruditionis et pietatis conspiciuntur, quia
siugulis aetatibus aliqui suerunt Evangelii testes.

BIeminimus mirifice delectatum esse dicto
Bernhardi, in quo dicitur: Necesse est primo
omnium credere, quod remissionem peccatorum
habere non possis, nisi per misericordiam Dei.
Sed adde, ut credas et hoc, quod per ipsum pec-
cata tibi quoque donantur. Hoc est testimonium,
quod perhibet Spiritus sanctus in corde tuo,
dicens: Remissa sunt tibi peccata tua. Sic enim
ait Apostolus: Gratis iustificari hominem per
fidem. Talia dicta multa legens et audiens con-
firmabat in pectore fidem, et animi pietatem vera
invocatione Dei et honestissima morum guberna-
tione ostendebat.

De doctrina saepe cum Duce Saxoniae Fri-
derico Electore gravissime collocutus est. Ad
Ducem Saxoniae loannem scripsit confessionem,
in qua diserte explicat propositionem: Sola fide
iustificamur, et his verbis usus est, non intelli-
gendam esse hanc propositionem, fide nos iustos
esse, sicut multi imaginabantur. Nox-itate homi-
nes iustos esse, sed propter filium Dei mediato-
rem, quem fide agnosci et cuius promissionem
fide accipi oportet. Erant igitur verba in eius
scripto: Non propter nostrum credere , sed
propter filium Dei mediatorem. Certamina etiam
de doctrina cum principibus viris ei saepe suerunt,
et aliquos flexit ad doctrinae studium, aliquos ad
moderationem. Nihil fingo. Sunt haec nota prac-

· stantissimis viris, qui adhuc vivunt, Doctori Gre-

gorio Pontano et Nicolao Amsfordio, et aliis, cum

ς quibus amanter et placide studio veritatis de tota

Ecclesiae doctrina saepissime colloquebatur.

