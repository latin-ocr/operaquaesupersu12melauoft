431

monium perhibent, accipere remissionem pecca-
torum per nomen eius, omnes qui credunt in
eum, Et simul mens intueatur summam doctri-
nae de iustificatione, et complectatur totum sym-
bolum. Scias propter filium Dei passum, cruci-
fixum et resuscitatum, et per eum dari remissio-
nem peccatorum, et recipi ab aeterno patre etc.
Sicut iu Iohanne dicitur: Pater diligit eum, et
aeternum patrem et filium spirare Spiritum san-
ctum in corda credentium in illa ipsa consola-
tione. Sicut ibidem dicitur in Iohanne, capite
decimo quarto: Veniemus ad eum, et mansionem
apud eum faciemus. Intelligatur autem remissio
peccatorum, de continua remissione, etiam post-
quam renati sumus, sicut Roman. quinto dicitur:
Gratia et donum per gratiam, quae est unius ho-
minis Iesu Christi. Et sciant renati se quoque
assidue accipere remissionem peccatorum, et ni-
tatur fides propiciatore‚ Deo et homine.

LXXVII. De Ecclesia. Deus immensa
bonitate, propterFilium, et per eum, colligit sibi
aeternam Ecclesiam in genere humano, per mini-
· sterium Evangelii, et hanc vult incoari in hac
mortali vita , iuxta haec ipsa dicta, Marci ultimo:
lte, docete Evangelium omnes gentes, et bapti-
zate etc. Item, 2. Corinth. 5.: Superinduemur
si tamen non nudi reperiemur. Item: Omnes
manifestari oportet coram tribunali Iesu Christi,
nt reportet unusquisque ea quae egit in corpore.
Item Apocalypsis decimo quarto: Beati mortui,
qui in Domino moriuntur. Describenba est igitur
Ecclesia, in qua in hac vita sonat vox ministerii.
Est igitur haec visibilis Ecclesia, visibilis coetus
amplectentium Evangelium incorruptum , et recte
amplectentium et utentium Sacramenfis, in quo
Deus per ministerium multos regenerat, suntque
in eo coetu multi non sancti, sed tamen de doctri-
na consentientes.

LXXVIII. In tanta confusione opinionum,
in tantis ruinis regnorum, saepe his dubitationi-
bus concutiuntur animi, an sit aliqua Dei Eccle-
sia, quae, et ubi sit, et qualis sit. Necesse igi—
tur est, bene confirmatas esse in singulis has sen-
tentias, qnod et semper usque ad resurrectionem
mortuorum aliqua sit vera Dei Ecclesia, et semper
ratae sint promissiones credentibus, etiamsi saepe
exigua est Ecclesia, Et quod oporteat unumquem-
que sese adiungere ad veram Ecclesiam, confes-
sione doctrinae, et invocatione filii Dei, et sta-

PROPOSITIONES.

432

tuere sese membrum esse verae Ecclesiae ubicun-
que est.

De duratione tenenda sunt haec dicta, Mat-
thaei ultimo: Ecce ego vobiscum sum usque
ad consummationem seculi. Matthaei vicesimo
quarto: Propter electos abbreviabuntur dies isti.
Semper igitur erunt aliqui electi, donec illucescat
dies resurrectionis. Item: In adventu filii homi-
nis <luo erunt iu agro, unus assumetur, et alter
relinquetur. Matthaei decimo tertio: Sinite utra-
que crescere usque ad messem. Et postea: Mes-
sis consummatio seculi est. Primae Corinthios
undecimo: Hoc facite in mei commemorationem,
donec veniam. Haec perspicua testimonia, quae
expresse loquuntur de duratione Ecclesiae in hac
mortali vita usque ad resurrectionem, sintin con-
spectu, ut inter tanta scandala nos confirment, ne
existimemus prorsus nullam esse Ecclesiam ‚ cum
tantae sint opinionum et morum confusiones, si-
cut et Prophetas excruciat haec cogitatio, Adiun-
gamus antem et baec duo testimonia exEsaiae 59.:
Hoc est foedus meum cum eis, dicit Dominus,
Spiritus meus qui est in te, et verba mea, quae
posui in ore tuo, non recedent ab ore tuo, nec
ab ore seminis tui, dicit Dominus, deinceps et in
sempiternum. Esaiae 46.: Etiam in senecta ego
gestabo vos.

De adiunctione singulorum ad veram Eccle-
siam, nota siut haec testimonia, et statuat unus-
quisque sese membrum esse verae Ecclesiae. Psal-
mo vicesimo sexto: Unum hoc petii a Domino,
hoc requiro ‚ ut habitem in domo Domini omni-
bus diebus vitae meae, ut videam voluntatem Do—
mini, et visitem templum eius. Psalmo 84.; Beati
qui habitant in domo tua Domine. Psalmo 91.;
Plantati in domo Domini, in atriis domus Dei
nostri florebimus. Psalmo vicesimo nono: Odi
Ecclesiam malignantium Domine, dilexi decorem
domus tuae. Psalmo trigesimo quarto: Confite—
bor tibi in Ecclesia magna. Huc pertinent omnia
dicta, quae praecipiunt audiri ministerium, et
prohibent disiunctiones facere a vero ministerio,
ut: Qui vos audit, me audit, qui vos spernit, mc
spernit. Ephesios quarto: Soliciti servare unita-
tem spiritus copulati pace. Hebraeos decimo:
Non relinquentes congregationem vestram. Cum
autem sciamus, et duraturam esse Ecclesiam, et
nos oportere eius membra esse, necesse est simul
considerari, quae et ubi sit vera Ecclesia. et qua-
lis sit, et quae res ad eius unitatem requirantur.

