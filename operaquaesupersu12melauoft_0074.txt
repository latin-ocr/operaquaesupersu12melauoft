131

virtutem invitarentur. Vult enim Deus ex genere
humano excerpere Ecclesiam, cui suam sapien-
tiam et bonitatem in omni aeternitate cummuni-
cet, et a qua vicissim agnoscatur et celebretur.
lianc colligit voce verbi sui, quod in societate ac
frequentia aliqua vult sonare, ideo sanxit coniu-
gium, ut duarum personarum societas esset, ut
hoc modo genus humanum coagmentatum, et
conservatum propagaretur, in quo semper essent
aliqui recte agnoscentes et colentes Deum, qui ve-
ram Dei noticiam ac invocationem latius sparge-
rent, acad posteritatem transmitterent.

Non existimemus voluptatis tantum, aut vitae
commodius transigendae causa hanc consociatio-
nem maris et foeminae institutam esse, sed ideo
conditi sunt homines, ut Deum agnoscant et cele-
brent, et certa lege ac ordine in coniugio legitimo
liberis procreatis, non vitam solum et patrimo-
nium, sed praecipue veram de Deo doctrinam im-
pertiant, et ad veram agnitionem Christi, ad cul—
tum divinum , ad honestos mores, ad bonas artes
eos instituant, ut Ecclesiae Dei, Reipublicae pri-
vatae vitae sua pietate, consilio, opera utiliter
possint prodesse.

Gravissime in hanc sententiam Plato pro-
nunciat libro 6. de legibus in aerumnis coniugali-
bus, hanc praecipuam consolationem omnibus con-
iugibus debere in conspectu esse. Quod ideo uten—
dum sit coniugio, ut Deo alii cultores et ministri
nostro loco substituantur, et vita tanquam lampas
tradatur posteris, ut semper colant Deum iuxta
leges. Quid quaeso religiosius et sanctius de con-
iugio dici ab homine ethnico potuit?

Quod si natura hominum mansisset integra,
tantum ad necessariam generationem, et ampli-
ficandum numerum Ecclesiae, et cultorum Dei, ho-
mines coniugali consuetudine usi fuissent. Nunc
vero etiam remedium est adversus incendia vaga—
rum libidinum, qua<- horribiliter displicent Deo,
et horrendas poenas publicas et privatas, praesen—
tes et aeternas accersunt. Manet enim regula
aeterna et immota: Scortatores et adulteros punit
Deus. Et exempla in quotidiana vita, et omnium
temporum historiis ostendunt, Deum iustum et
castum graxissimis poenis obruere omnes con-
taminatos vagis libidinibus, sive extra coniugium
se polluant, sive foedus coniugii rumpant.

,Notae sunt historiae sacrae, diluvii, ever-
sionis Sodomorum, civium Sichem trucidatorum,
deletae tribus Beniamin, totius tragoediae Davi-

DECL. DE CONIUGIO.

132

dis, excidii ierosolymorum etc. Ac apud Etlini-
cos exempla multo tetriora sunt. Nec ullus adeo
ferreus est, qui vel cogitatione complecti, vel ver-
bis explicare sine magno labore possit, historias
eversionis regnorum et ingentium calamitatum
publicarum, quibus occasionem libidines prae-
buerunt. Totum regnum Troianum propter vio-
latum a Paride Menelai thorum et raptam Hele-
nam deletum est. Romae reges expulsi sunt, pro-
pter vi compressam Lucretiam Collatini coniugem.
Postea Decemvirorum potestas sublata est, pro-
pter tentatam ab Appio pudicitiam filiae Virginii.
Totius regni Spartani vires in praelio ad
Leuctra conciderunt, haud dubie ob flagitiosam
libidinem, quam eo in loco paulo ante Spartani
impune exercuerant. Cum enim duo Nobiles
Spartani, per oppidum Leuctra iter facientes, in
aedes cuiusdam honesti civis Scedasi, qui tum
sorte domo aberat, divertissent, et a matrefami-
lias, quae domum et duas filias custodiebat, aman-
ter excepti essent, furentes immani libidine et
petulantia, duas hospitae filias vi stuprarunt,
easque cum se casti pudoris decus ab ipsis viola-
tum suae et ipsorum vitae antelaturas affirmarent,
in puteum demerserunt. Hoc scelere perpetrato
Spartam redeunt. Redit domum Scedasus, inve-
vit uxorem moestam, quae narrans ei filiarum et
domus suae calamitatem, et ad puteum, ubi filiae
demersae erant, progrediens, ipsa se quoque
eodem praecipitavit. Scedasus tanta sceleris atro-
citate et tragico suorum casu impulsuS‚ Spartam
proficiscitur, poenas a sceleratis exacturus. Spar-
tae autem tunc tanta scelerum impunitas erat, ut
conquerentem Scedasum de immani contumelia
toti suae domui illata Ephori deriderent. Aliqui
etiam ex cognatis Nobilium egredientem per sub-
urbium lotio perfunderent. Redit igitur miser
Scedasus, et quas a suo magistratu libidinosorum
poenas frustra exegerat, a Deo exposcit. Qui
paulo post horrendo supplicio totum Spartae re—
gnum obruit, victis ab Epaminonda duce Theba-
no Lacedaemoniis, ad Leuctra eo ipso in loco, qui
nefaria Laconicorum nobilium libidine pollutus
crat. Fuerunt autem eo praelio, quod anno abhinc
1931. quinto die lunii commissum est, Spartano-
rum vires ita ab Epaminonda accisae et attritae, ut
nunquam amplius colligi et instaurari potuerint.
Estque praeclara, et ex intimo sensu naturae
optimae prolata Epaminondae vox, quam parta
victoria edidit, quae etsi ad institutum proprie

