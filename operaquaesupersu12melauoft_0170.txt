323

esse omnibus notissimum est, quae doctrina ana-
tomica de membris et eorum officiis carere non
potest. Ilae utilitates moveant bonas mentes, ut
discant hanc doctrinam, quae si minus moverent
homines, tamen propter confirmationem asseve-
rationis de Deo etde providentia, fabricatio mem-
brorum aspicienda esset. Non confluxisse hanc
rerum naturam ex Democriti atomis manifestissi-
mum est, et ex immotis noticiis, quae hominibus
insitae sunt, et ex ingenti dolore, qui sequitur
violationem illarum noticiarum ordine immuta-
bili. Harum rerum aspectio illustre testimonium
est de Deo et de providentia, quae tamen ita pro-
pius aspicientur, cum ipsa fabricatio membrorum
etiam consideratur. Quid mirabilius est quam
in cerebrum tot noticias tam varias multarum ar-
tium et rerum includi posse? Talis massa sine
mente fieri non potuit, quia certe nunquam sa—
piens natura ex coecis atomis oriri potest, non
enim potest effectus toto genere praestantior esse
causa. Nihil de bomine praedicari maius potest,
quam quod et vox divina saepe affirmat: Homi-
nem esse imaginem Dei3 et sapientes omnes dixe-
runt, utin poemate scriptum est:

Exemplumque Dei quisque est in imagine parva.

Est autem similitudo intelligenda in noticiis recta
et non recta discernentibus, quae sunt in cerebro,
et in iis motibus cordis, qui cum Deo congruunt,
qui sunt reIIqui in hac quanquam depravata natu—
ra, στοργαὶ et dolor, qui scelera sequitur. Ut
autem ingens amor est parentum erga sobolem, ita
in Deo verus est amor erga filium ‚ et nos qui filio
adiuncti sumus, sicut scriptum est: Sumus κεχα-
ριτο,ιιέιόι ἐν ἠγαπημένῳ, et vult nobis con-
ditor eas σῑοργὰς, quas in nostri cordis penetralia
insevit, commonefactiones esse, de suo amore,
quo nos complectitur, quod cum sit verissimum,
cogita quantum hoc sit, quod te sic amat Deus,
ut tui parentes, et ostendit amorem, cum filium
misit, ut solveret λύτρα pro nobis, ostendit etiam
aliis ingentibus beneficiis. De his rebus cum con·
sideratio membrorum hominis, et propriarum in
eis actionum nos commonefacit, quaerimus etiam,
unde sint in hac imagine Dei contrariae sordes,
cur conditorem haec languefacta natura vicissim
non amet, et petimus nt detersis sordibus imago
restituatur, quae cum non sit frustra condita, rur-
sus erit similis archetypo pura et nitida, et in ea
tanquam in speculo clare fulgebunt radii divinae

DECL. DE CONSIDERATIONE CORPORIS HUM.

 

324

sapientiae et iusticiae. Sed nullius eloquentia sa-
tis exponere potest, quam multae commonefa-
ctiones in aspectione membrorum proponantur,
quarum subinde plures animadvertent studiosi,
cum in hanc doctrinam ingressi suerint, ad quam
etiam dulcedine cognitionis invitemur. Iucundum
est videre aedificia recte sacta ct apte distributa,
quanto iucundius est contemplari aedificium sui
corporis, in quo vides, quanta arte singula mem-
bra et formata et collocata sint. Consilii locus
velut in specula summus est. In medio robur est,
quia cor fons est caloris vivifici et affectuum, qui
sive consilio obtemperant, sive ruunt coeci in llac
languefacta natura, tamen sunt acerrimi. llabet
tamen senatus ministros nervos, qui externos ge-
stus regunt, et errantes cordis impetus cohibere
possunt. lmus locus attributus est culinae, ex
(1113 tamen arte cibi in totum corpus vehuntur.
llaec machinarum distributio certe sapientiam
conditoris ostendit, quem grati celebremus, ct
precemur, ut nos, qui et opera ipsius et domicilia
sumus, et ab eo propter filium diligimur, cle-
menter servet, gubernet et protegat. Quantum
etiam decus est humanae naturae, quod Deus hanc
ipsam figuram induit τῷ λόγῳ, quem genuit ante
mundi fabricationem ‚ et proferre iussit arcanum
decretum de restitutione naturae, in qua huic
filio, qui est χαρακτὴρ ὑποστάσεως aeterni patris,
similes erimus, Cum igitur inserti simus tuae
massae, fili Dei Domine Iesu Christe, te veris ge·-
mitibus precamur, ut nos surculos tuos serves,
gubernes et protegas. Dixi.

 

No. 171.

x-‘N

en. 1559 ‘r'

An virtutes sint habitus?

separatim prodiit VViteb. 1559. vid. Strobelii ,111111- Met.
No. 530. Recusa ln oration. Τ. V. 1·,117 sqq„ Richard.
Τ. 11. 11.301. et in Orationibus postremis p. 124. Cl.
Epp. Mel. d. 8. et d. 19. Aug.

Οναίίο (de dicto Aristotelis virtutes esse habitus sen
ἕξεις) recitata α Iohanne Hermanno, artis
med. Dect„ cum gradus doctorum in arte me-
dica decerneretur Doctora· Andreae Rosae,
Sm'nplwrdiano Franco, 3. Augusti.

Multa sunt in natura rerum vestigia Dei illustria.
quae testantur hunc mundum non coeco casu ex

