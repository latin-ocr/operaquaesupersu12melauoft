523

tis donemur remissione peccatorum, et reputemur
insti, id est, accepti Deo ad vitam aeternam,
non propter nostra merita.

21. Hanc doctrinam et passim alias inculcat
Paulus, et illustrat splendidissima descriptione
Coloss. 2. de Christo inquiens: Condonans nobis
omnia delicta, delens chirographum in decretis,
quod erat contrarium nobis, quod sublatum e
medio adfixit cruci, spolia detrahens potestatibus,
triumphum egit per sese, etc.

22. Qui ignorant doctrinam de fide, et non
acquiescunt propter Christum, sed semper dubi-
tant ‚ in his non deletur chirographum, sed altius
infigitur, et quia nulla est in talibus invocatio,
non detrahunt spolia Diabolo, sed manent sub-
iecti Diabolo.

23. Vera fides est nova lux, et consolatio in
cordibus, et agnitio misericordiae et praesentiae
Dei. Hanc agnitionem sequitur necessario vera in-
vocatio, et sequitur nova obedientia, Deo pla-
cens, quam retinere studeamus.

24. Privata absolutio est pars ministerii
evangelici, et non est ex Ecclesia tollenda.

25. Cum remissione culpae verum est sem-
per coniunctam esse remissionem poenae aeternae.
Et falsum est, aeternam mortem propter Purga-
torium, aut alias nostras compensationes remitti,
sed tantum tollitur propter Christum ‚ iuxta illud:
O mors, ero mors tua.

26. Quare deliria de satisfactionibus cano-
nicis taxari necesse est, nec sunt novis sucis pin-
gendo.

27. Verum est, horribiles poenas corporales
grassari per universam Ecclesiam, et multae sunt
causae. Nec 'negandum est, plerasque esse vere
poenas certorum lapsuum, ut exilium Davidis,
captivitatem Manassae, furorem regis Nabugodo-
nosor. Et quotidie multis sanctis propter eorum
lapsus cumulantur poenae privatae et publicae.
De his dicit Ecclesia Micheae 7.: Iram Domini
portabo, quia peccavi ei. Vult enim Deus in Ec-
clesia conspici iram adversus peccatum, et vult in
nobis crescere poenitentiam. Ideo nobis saepe
post lapsus induit signa reatus, ut induebat ea
Davidi pulso e regno, scelere filii etc. Et, ut ira
Dei est iusta et inagna, ita hae poenae non sunt
leves aerumnae. Sed mitigat tamen has miserias
Deus invocantibus, ut orant Prophetae: Domine,
in iudicio corripe me, non in furore, ne ad ni-
hilum redigas me. Item: Cum irasceris Deus,

DISPUTATIONES

524

misericordiae recorderis. Et Oseae 11. dicitur:
Non faciam furorem irae meae, quia Deus ego
sum, et non homo.

28. Hae tristes poenae considerandae sunt,
et quaerenda vera remedia ‚ nec putemus eas tolli
spectaculis satisfactionum, sed propter veram poe-
nitentiam mitigantur, et aliquae prorsus tollun-
tur, ut dicit Propheta: Convertimini ad me, et
ego convertar ad vos.

(LII.) Alia disputatio: de vera et perpe-
tua doctrina Ecclesiae.

Una est Ecclesia Dei perpetua inde usque ab
Adam , in qua se Deus immensa bonitate patefecit,
et in qua semper et sonuit, et necesse fuit sonare
vocem Dei, arguentem peccata generis humani,
et promittentem remissionem peccatorum, pro-
pter Filium promissum, et restitutionem vitae
aeternae.

2. Etsi ira Dei adversus peccatum generis
humani declarata est, inde usque ab initio voce
legis, et horribilibus calamitatibus generis hu-
mani, ac praecipue Sanctorum, tamen et Filii
passio est illustre testimonium verae et ingen-
tis irae.

3. Nulla mens humana intelligit, quantum
malum sit peccatum, ideo omnes vere expavescere
cogitatione irae Dei deberemus, sicut Paulus cla-
mitat: Conclusit Deus omnes sub peccatum. Item
Zacha. 2.: Sileat a facie Dei omnis caro.

4. Alexander, etiamsi doluit interfecto Clito,
tamen peccatum non intelligebat, quia dolor non
intuebatur iram Dei.

5. Sed in Davide est aliqua peccati et irae
Dei cognitio, cum ait: Domine ne in surore tuo
arguas me.

6. Perterrefacti autem sciant promissionem
Evangelii, de remissione peccatorum, seu recon-
ciliatione, seu iustificatione, quod videlicet pro-
pter Christum mediatorem gratis, non propter
ullas nostras virtutes consequamur remissionem
peccatorum, fide, id est, fiducia misericordiae
propter Christum promissae.

7. Fides in hac doctrina Pauli significat
fiduciam, et non solam noticiam ‚ quae et in Dia-
bolis est, ut Iacob inquit: Daemones credunt et
contremiscunt.

8. Econtra de fide ait Paulus: Iustificati fide
pacem habemus. Item: Qui credit in eum, non

