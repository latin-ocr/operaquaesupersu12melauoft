959 SCRIPTA PII. MEL. AD HIST. PROF. ET PHILOS. SPECTANTIA. 960

scripti modus non patitur ea hic repeti. Sed nota
sunt piis, et alibi saepe repetita sunt. Et mihi
gratum est prorsus eadem ab Irenaeo dicta esse.

Adiiciam pauca et de Paulo Samosateno‚ qui
blasphemiam renovavit, quam non tantum ab
Ebione et Cerintho post Apostolos sparsam esse
iudico , sed existimo primum aDiabolis impulsum
esse Cain, ut doctrinam de flIessia irrideret, et
negaret tunc adesse Ecclesiae filium Dei. Deinde
secutae sunt maiores tenebrae et ethnica idola.
Postea in populo Israel Pharisaei et Zadducaei
etiam negaverunt iu Messia sore divinam et hu-
manam naturam. Ita deinceps semper habuit
Diabolus sua organa, quae filium Dei contumelia
adfecerunt, spretis testimoniis propheticis et apo-
stolicis, donec tandem eam blasphemiam horribili
potentia regni Mahometici late propagavit etsta-
bilivit. Ilaec ingentia mala consideremus, et pro-
pheticae et apostolicae doctrinae testimoniis nos
confirmemus, et simul petamus nos ab ipso filio
Dei doceri et confirmari.

Existimo autem Samosateno tunc fuisse hanc
occasionem spargendae blasphemiae: Zenobia
mulier Arabica, quae Antiochiam et Syriam tene-
bat, didicerat, ult multi alii Arabes doctrinam
Iudaicam. Huic reginae cum familiaris esset
Paulus Samosatenus Antiochcnus Episcopus, ut
eam ad Christianos inflecteret ‚ doctrinam de
Messia transformavit in Iudaicas opiniones, Et
recens in Schola Alexandrina Plotinus allegorias
περὶ λόγου suae philosophiae miscuerat. Et ad-
paret multorum disputationibus haec agitata esse.
Inde sumpsit praestigias Samosatenus‚ et conten—
dit in Christo tantum esse naturam humanam, et
λόγον in Iohanne non intelligi oportere aliquid
subsistens seu ὑφιστάλιιενον, sed posse intelligi
decretum seu sonum evanescentem promissionis.
Haec in illo gynaeceo Zenobiae et inter alios ho-
mines curiosos magnos plausus ciebant. Estque
defensus Samosatenus a Zenobia circiter ‹lecen-
nium.

Aliquoties autem vicinarum provinciarum
Episcopi ad refutandum Samosatcnuin convene-
runt. fuitque praecipua autoritas (luorum qui
samosateno contradixerunt Dionysii Alexandrini
et Gregorii Neoccsariensis, qui miraculis clarus
fait. lluius extat confessio, quam prodest omni-
bus notissimam csse, quae recitatur in libro se-
ptimo historiae Eusrbii:

Unus Deus Pater Verbi viventis, sapientiae
subsistentis et imaginis suae, perfectus perfecti
genitor, Pater filii unigeniti. Unus Dominus,
Solus ex solo, imago Patris verbum efficax, filius
verus veri Patris, et invisibilis ex invisibili, sem-
piternus ex sempiterno, immortalis ex immortali.
Unus Spiritus sanctus ex Deo substantiam habens,
qui per filium adparvit, sanctificans, et per quem
Deus super omnia et in omnibus cognoscitur.

Talia vetustatis iudicia et testimonia recen-
seri in historiis utile est, quia cum servet Deus
Ecclesiam, nec sinat eum prorsus deleri, excitat
aliquos, qui veritatem in propheticis et apostoli-
cis scriptis et testimoniis traditam retineant et aliis
ostendant, ac in magnis certaminibus eos adiuvat,
et suis testimoniis ornat. Hanc Ecclesiam vult
Deus tanquam monitricem audiri, sicut scriptum
est: Nisi vitula mea arassetis, non invenissetis.
Vult autem sontes considerari ex quibus hi testes
doctrinam hauserunt. Tunc igitur ostenderunt
pii senes semper et Prophetas, ct deinde Aposto-
los idem docuisse, videlicet missum esse ad Ec-
clesiam ab initio filium Dei, et hunc allocutum
esse patres, et custodem fuisse Ecclesiae, sicut
Paulus inquit, adfuisse Christum patribus in de-
serto. Et Iacob inquit: Benedicat his pueris
Deus, et angelus qui eripuit me ex omnibus ma-
lis. Ac dicta quae adfirmant adfuisse Ecclesiae
Messiam antequam adsumpsit humanam naturam,
perspicue ostendunt τὸν λόγον, qui adsumpsit
humanam naturam, nequaquam esse sonum eva—
nescentem, sed aliquid vivum, intelligens, suh-
sistens et fiqptordfloevms, sicut ipse Dominus in-
quit: Antequam Abraham natus est, ego sum.
Item: Glorifica me ea gloria, quam habui apud te
antequam esset mundus· Item: Nemo ascendit
in coelum, nisi qui ex coelo descendit filius ho-
minis, qui est in coelo. Et dicta prophetica
multa congruunt. Micheae 5.: Egressus eius ante
dies mundi. Zachariae 12: Adspicient me quem
confixerunt. Deinde omnia dicta in propheticis
et apostolicis scriptis de omnipotentia et invoca-
tione Messiae, firma testimonia sunt de cius divi-
nitate, qualia haec sunt: Ego vitam aeternam do
eis. Item: Sine me nihil potestis facere. Ego
sum vitis, vos palmites. Et Ephes. 1.: -Qui est
caput omnia in omnibus perficiens. Et valde illu-

stria sunt dicta Coloss. 1.: Per Christum condita
sunt omnia, et ipse est ante monia, ct oxonia
μ’ per eum consistunt.

Haec cum dc Christo iam

