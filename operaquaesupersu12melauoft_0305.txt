595

turam humanam, sicut homo est unum ὑφιστά-
μενον, habens animam et corpus, Hac similitu·
dine usi sunt Athanasius, Cyrillus, et Iustinus qui
tamen addit correctionem: τινὲς μὲν τὴν ἕνω-
σιν, ὥς ψυχῆς πρὸς σῶμα νοήσαντες, οὕτως ἐκ
δεδώκασιν, καὶ ἁρμόδιον γε τὸ παράδειγμα, εὶ
μὴκατὰ πάντα, κατὰ τὶ γοῦν.

27. Ut igitur discernatur Christus ab aliis
sanctis, retinentur hae propositiones in Ecclesia,
Deus est passus, Deus est mortuus. Paulo adest
Deus societate, seu ut opitulator, et adest sepa-
rabiliter, nec Pauli persona est Deus. ldeo non
dicimus Deum pativpatiente Paulo, sed patiente
Christo patitur persona, quae est Deus. Haec
forma loquendi nominatur communicatio ἰδιωμά-
των, quae et in sermone divino in propheticis et
evangelicis narrationibus usurpatur, ut Zach. 12.
dicit filius Dei ante adsumtionem humanae na-
turae: Adspicient ad me, quem confixerunt. Et
Iohan- 8.: Antequam Abraham nasceretur, Ego
sum. Nequaquam vero dicitur: Divinitas est pas-
sa, seu divinitas est mortua.

28. Haec discrimina pie et reverenter cogi—
tanda sunt, et retinenda phrasis Ecclesiae veris
causis et gravi autoritate recepta, etiamsi nostra
infirmitas hoc admirandum foedus verbi et ad-
sumtae naturae nec satis intelligere, nec satis elo—
qui potest. Tantum vero discamus, quantum in
Ecclesia huius vitae profiteri nos Deus voluit.
Postea in coelesti Ecclesia discemus, et modum
huius copulationis et causas.

29. Prodest autem aliquo modo et causas
considerare, quare Deus voluerit hoc modo re·
dimi et salvari genus humanum, mirando tempe-
ramento iustitiae et misericordiae recipit Deus
genus humanum. Recipit homines propter filium
per misericordiam, sed ne iusticia negligeretur,
poenam nostri peccati persolvi voluit. Et quia
genus humanum peccaverat, hominem esse qui
sustineret poenam, congruebat.

30. Nec vero esse homo poterat, nisi fuisset
adsumta massa a filio Dei. Et nt aequivalens pre-
cium esset, haec persona propitiatrix constituta
est. Nec sustinere iram sola creatura poterat, nec
vincere mortem et restituere vitam et iusticiam,
et. congruit hunc esse mediatorem et deprecato-
rem, qui videt pectus patris et corda invocan-
tium. ltem naturae omnipotentis est assidue ad-
esse Ecclesiae , et eam protegere.

lllrcaxrn⁴ Orza. Vm..X11.

PHILIPPI MELANTHONIS.

594

31. Haec cum reverenter cogitantur, accen-
dunt piam mentem ad gratitudinem et ad invoca-
tionem.

32. Discernenda sunt vocabula propria na-
turarum a vocabulis officii. Posse mori proprium
est unius naturae, scilicet humanae. Sed Media-
tor, Rex, Sacerdos, nomina sunt officii ‚ quod
proprium est totius personae. Filius Dei orat pro
nobis, et protegit Ecclesiam, etiam ante assum-
tionem humanae naturae, ut l’sal. Ξ. dicitur: Po-
stula a me, et dabo tibi gentes haereditatem. Da*
nielis 3. Adest in fornace Babylonica , ubi dici-
tur: Species quarti similis filio Dei.

33. Invocamus igitur Dominum nostrum Ie-
sum Christum, Deum et hominem mediatorem,
sacerdotem et regem nostrum. Quia Deus est,
videt gemitus cordium nostrorum. Nec Nestorii
argumento turbamur, quod expresse recitat Cyrit-
lus et refutat. Haec enim erat cavillatio Nestorii:
Si Christus esset sacerdos secundum naturam di-
vinam, offerret sihi ipsi. Nec distinxitNestorius
inter missum filium et divinitatem mittentem.

34. De hoc filio Dei Domino nostro lesu
Christo, Deo et homine dicitur: Noticia servi mei
iusti iustificabit multos.

35. Impietas est contumeliosa contra aeter-
num patrem, filium et Spiritum sanctum, Pa-
pae et monachorum doctrina asseverantium , ho-
mines mereri remissionem peccatorum et reconci-
liationem seu iustificationem et vitam aeternam
propriis operibus, sed firmissime retinenda est
vox Evangelii, quae toties repetit exclusivam Gra—
tis, propter propiciatorem Christum,

36. Dulcissime dictum est Esa. 52: Gratis
venundati estis, et sine argento redimemini, ubi
nou hoc vult vox divina, nostrum lapsum non
esse causam seu meritum condemnationis. Sed
Diabolum et homines accusat Deus tanquam prae-
dones, quod rem alienam transtulerint, videlicet
genus humanum, quod erat Dei possessio. llanc
possessionem praecipue Diabolus insidiator eripuit
Deo, et nec Deo, nec homini aliquid boni reddi-
dit. lustum est autem a praedone rem sine pre-
cio retrahere.

Inde igitur argumentatur a iure usitato, cum
inquit: Mihi sine precio meam possessionem eri-
pueritis, retraham magna gloria, et nec Diabolo
precium dabo, sed potius latronum poena eum
adficiam, et homines inopes mihi precium dare
non possunt.

38

