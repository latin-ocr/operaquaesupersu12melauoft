93

Doctrinae summam probabat, quanquam vo-
lebat quaedam dici minus horride, quaedam ctiam
fieri moderatius et a populo et ab aliis, ut erat
gravis, constans et disciplinae amans. Sed nun-
quam discessit a doctrinae puritate, et vere imago
erat morum ipsius dictum Sophoclis: Talis est v1r
bonus, semper est sibi similis.

In conventu wormatiensi, cum Lutherum
audirent Imperator Carolus et Senatus imperii,
ipse dicenti aderat, et palam cum eo deliberabat,
et ostendebat, se eius doctrinam amplecti. Postea
suit gubernator inspectionis Ecclesiarum in ripa
Salac. Cum enimMonetarius et Pelargus turbas-
sent Ecclesias, et misera plebs alicubi seditiones
movisset, sedatis tumultibus Princeps optimus
loannes voluit inspici Ecclesias. Eam rem neces-
sariam commendavit primum Doctori Hieronymo,
ld consilium honestum et pium profuisse Ecclesiis,
foelix eventus ostendit, ut multi norunt. Abhor-
rebat enim a fanaticis et seditiosis opinionibus, et
volebat Ecclesias recte doceri, et pastoribus hone-
stas mercedes constitui, qua de re Dux Ioannes et
liberaliter mandata dederat. Meminimus etiam
cum donationum confirmatio peteretur, citata
hac sententia Esaiae: Et reges erunt nutritores
tui. Cum princeps valde delectatus esset ea senten-
tia, statim impetratam esse confirmationem.

Coniugem babuit honestissimam, cum qua
summa concordia et caste vixit annos amplius
quadraginta. Ex bac nati vivunt adhuc filius et
filia matrona honestissima, qae vidui patris oeco-
nomiam vidua gubernavit. Erga pauperes bene-
ficentiam liberaliter exercebat. ln tolerandis in-
iuriis dolorem et cupiditatem vindictae propter
publicam tranquillitatem et propter Deum repri-
mebat. Denique mores eius exemplum esse viri
honesti, pii et officiosi poterant. Talis cum fue-
rit, et cum praeclare meritus sit de nobis et de
Republica, decet nos eins cum significatione gra-
titudinis recordari. Et exemplum multis utile
est„ Debetur gratitudo singulis, qui suo loco be-
nefaciunt generi humano. Ducibus, qui armis
repellunt hostes, et pacem tuentur. Senatoribus‚
qui regunt civitates ct hominum commercia, et
iuvant homines aedificiis. Sed cogitemus maiora
esse beneficia, propagationem verae doctrinae de
Deo et de legibus, iustam gubernationem iudicio-
rum, et consilia salutaria in Republica. Ac po-
steritati non solum proderunt scripta, quae reli-
quit Doctor hieronymus, scd multo magis audi-

DECL. DE HIERON. SCIIURFF.

94

tores, qui voce ipsius eruditi, accepta doctrinae
semina aliis tradent, et quorum nunc aliquo Deo
iuvante, magnos labores in Reipublicae guberua—
tione fideliter sustinent.

Domestica consuetudo multis annis suit cla-
rissimo viro D. Ulrico Mordisen cum eo, quern
quidem ut filiurn dilexit, et qui xvicissim prae-
ceptorem amavit tanquam patrem. Yixit apud
eum et vir clarissimus Doctor MelchiorKling‚ qui
ambo in hac vicinia, quos labores diu iam susti-
neant, non ignoratis.

In Academia ad Viadrum Iuris lector et in-
terpres est vir clarissimus, Doctor Ioannes a Borck,
Bremensis‚ quo multis annis nemo suit Doctori
familiarior. Sed longum esset enarrare omneS.

In extremo agone etiam, ingressus annum
quartum et septuagesimum, fidei robur ostendit,
ardentissimis votis Ecclesiam et sese et suos Deo
commendavit, saepe repetens et symbolum et pre-
cationem, ac diserte testatus est, se hunc verum
Deum invocare, qui se patefecit misso filio ‚ et se
toto pectore adfirmare , hanc unam de Deo doctri-
nam veram esse, quae in libris propheticis et
apostolicis et 'symbolis scripta est, ae saepe ex-
pressa personarum mentione dixit: Omnipotens
Deus, aeterne pater Domini nostri Iesu Christi,
creator coeli et terrae, angelorum et hominum,
et aliarum creaturarum omnium, cum filio tuo
coaeterno et Spiritu sancto oro, miserere mei
propter lesum Christum filium tuum, crucifixum
pro nobis et resuscitatum, sanctifica me Spiritu
tuo sancto. In manus tuas commendo spiritum
meum. Inter talia vota cum fiducia filii Dei et
spe mens erecta non obscure ostenderit, se ‹lesi-
derio consuetudinis Cliristi et coelestis Ecclesiae
adfici, anima eius lioe mortali carcerc placide li-
berata est. Nos memoriam et virtutem ipsius et
doctrinae retineamus, et honestissimos mores cius
imitemur, et sequamur in studio iudicium eius,
quaeramus'doctrinae sontes, nec stulta curiositate
adplaudamus ineptis illis, qui nunc iactitant, se
novam sormam doctrinae luris monstraturos csse,
quorum insulsitatem ct stulticiam ipse omnium
maxime detestabatur.

Oro autem filium Dei Dominum nostrum
lesum Christum ‚ ut semper in his regionibus Ec-
clesiam sibi colligat et ram gubernet, et protegat
eins hospitia, et non sinat deleri honesta doctri-
nae studia et disciplinam, Dixi.

