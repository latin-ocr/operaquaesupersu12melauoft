459

5. Quintum sumtum est ex proprio legis ef-
fectu.

Lex semper accusat conscientias, et ad de-
sperationem adigit. Igitur lex non iustificat, quia
conscientia desperans fugit et odit iudicium Dei,
non diligit Deum.

6. Sextum est repetitio quarti, et explicatio,
ac naturam fidei multo clarius ostendit, et est
huius totius controversiae σύνεχον, quo non in-
tellecto, non potest Pauli sententia teneri. Su-
mitur autem hoc argumentum ex causa promissio-
nis, videlicet: Utrum nostra merita sint causa
promissionis, an sola Dei misericordia.

7, Si promissio penderet ex conditione nostro—
rum meritorum, esset incerta et irrita. Nunquam
enim habemus sufficientia merita, propter quae
conscientia statuere possit, nos dignos esse re-
missione peccatorum, dignos esse, quos Deus re-
putet iustos et acceptos: item, dignos esse vita
aeterna. Igitur necesse est, promissionem gra-
tuitam esse, et non pendere ex conditione nostro—
rum meritorum‚ alioqui enim erit incerta et in-
utilis. Iam si pendet reputatio iusticiae, non ex
conditione nostrorum operum, sed ex sola pro-
missione, sequitur necessario, Homines pronun-
ciari iustos, sola fide, accipiente illam promissio-
nem , non propter nostras virtutes aut opera.

Hoc est quod inquit Paulus: Ideo ex fide
gratis, ut sit firma promissio· Item: Si ex lege
consequeremur haereditatem, sublata esset fides,
et irrita promissio.

Impia calumnia est, cavillari Paulum: quod
abutatur Scripturae testimoniis, et hyperbolis
quibusdam fidem immodice ornet, ut in re nova
facilius alliciat homines ad Evangelium.

8, ltaque defendo, et testimonia aPaulo ci-
tata apte quadrare ad hanc causam , et ipsam cau-
sam his argumentis satis munitam atque confirma-
tam esse.

9. Defendo item Paulum intelligere fidem,
fiduciam misericordiae, non noticiam historiae,
aut praeceptorum.

10. Defendo et hoc, quod detrahat iustifi-
cationem non tantum ceremoniis, sed omnibus
virtutibus ac operibus moralibus, et transferat
eam ad misericordiam, quae non est incerta, ut in
iudicio humano, sed certa iuxta promissionem.

11. Haec doctrina, quam sit necessaria,
quam plena consolationis, ita recte iudicari pote-
rit, si eam experiamur.

DISPUTATIONES

460

12. Haec autem fides concipitur in poeni-
tentia, ideo impii, neque quid sit fides, neque
quae sit fidei vis intelligunt.

(XH.) Alia disputatio: de Fide,

Etiam cum fides expectat liberationem corpora-
lem, ut fides Mosi ad mare rubrum, aut fides
Noae, aut Abrahae expectantis posteritatem: ta-
men haec fides existere non potest, nisi adsit fides
credens remissionem peccatorum.

2. Ideo Paulus recte accommodat sententias
citatas, ut, credidit Abraham Deo etc. Et recte
dicit 1.C0rinth. 10.: Omnes per Mosen baptizati
sunt in nube et mari.

3. Itaque non intelligunt quid sit fides, qui
dicunt Paulum abusum esse testimoniis.

(XIII.) Alia disputatio: de sententia et
confirmationibus Pauli. (Opp. Bastl. 111. p. 330.)

Quod Origenes et alii interpretantur, Paulum
abrogare ceremonias Mosaicas, cum disputat, ne-
minem coram Deo iustum·esse propter legem, non
falluntur.

2. Sed Paulus magis belligeratur cum opi-
nione, quam de lege habebant adversarii, quam
cum ipsis ceremoniis, et causam abrogatae legis
quaerit, quod videlicet ideo reiiciat ceremonias,
quia nemo sit iustus coram Deo propter legem.

3. Itaque, quod Origenes interea affingit,
homines iustos esse propter opera moralia, obruit
beneficium Christi, et conscientias adducit in du-
bitationem.

4. Dubitatio est peccatum, quare necesse
est, conscientiam certo statuere, quod simus iusti,
hoc est, accepti Deo.

5. Illa certitudo nullo modo teneri potest,
si pendet iustificatio ex conditione nostrae digni-
tatis seu operum moralium.

6. Defendimus igitur hanc esse Pauli sen-
tentiam: Quod pronunciamur iusti per misericor-
diam, non propter nostra opera, aut novitatem
nostram, sed gratis, et tamen fide hanc* miseri-
cordiam accipi oportet.

7. Fides significat fiduciam'misericordiae‚
iustificatio intelligitur relative, pro acceptatione,
non pro infusione habitus. Iusticia hic non signi-
ficat habitum in nobis, ut in Philosophia, sed
significat relative acceptationem.

