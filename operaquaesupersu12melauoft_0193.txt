369

gas fide, consessione, invocatione et officiis, quae
ad eius conservationem Deus praestari iussit.
Vult Deus te suae Ecclesiae civem et communis
militiae socium esse, non hostem, non parricidam,
non desertorem et transfugam. Ideo scriptum est:
Plantati in domo Domini, in atriis domus Dei no-
stri ssorebunt. Item: Beati qui habitant in domo
tua Domine. Et Psal.26.: Unum hoc petii aDomi-
no ‚ ut habitem in domo Domini omnibus diebus
vitae meae. Nec vero tantum fiat adiunctio ad hanc
veram Ecclesiam, sed etiam studium sit in omnibus
tuendae coniunctionis, quale esse in bonis et fideli-
bus civibus omnibus decet. Disceruamus hostes et
cives. Adversus hostes simus vigilantes et acres,
erga cives placidi, benefici, obliviscentes iniurias,
ne distractiones non necessariae fiant. Non enim
loquimur de Ecclesia huius vitae, ut de corpore,
in quo nihil sit morborum, sed habet etiam vera
Ecclesia, retinens fundamentum, non exiguas in-
firmitates, ut, multum caliginis erat iu discipulis
Baptistae et Christi, in illa aurora , ante manife-
stam missionem Spiritus sancti, et tamen in eo
coetu erant electi ad aeternam salutem. Vocetque
nos ad societatem Ecclesiae haec dulcissima con-
solatio , quod certum est, in co coetu electos esse
ad aeternam salutem. Nec in numero electorum
esse illos, qui huic coetui nunquam inseruntur,
iuxta dictum Pauli: Quos elegit, hos et vocavit.
Quomodo autem in tanta confusione generis hu-
mani, in tam variis opinionum dissidiis fieri ad—
iunctio ad veram Ecclesiam potest, si distinctio
hominum sensibus non accipitur? Deinde quo-
modo fient iudicia iuxta mandatum Christi: Dic
Ecclesiae, si iudices conspici non poterunt? Sed
hoc ipsum consilium Alcibiadaeum est. Cum
enim vidisset Alcibiades Periclem silentio et gestu
significantem novas curas et sollicitudines, inter-
rogat causam, ille respondet: se cogitare quo-
modo rationes referret. Imo vero inquit audax
adolescens: cogites quomodo non reseras. ld isti
faciunt: Vociserantur nullam conspici Ecclesiam,
ut iudicia deleant, et sibi tyrannidem iu Ecclesia
sumant, gignant dogmata monstrosa , quae nemo
sanus probat et frenos cupiditatibus laxant. l‘luic
licentiae quaeruntur latebrae velut Orci galea, seu
potius ut Cerastae se abdunt, qui se luto invol-
vunt et cornua exerunt, ut incautos viatores sau-
cient: sic isti se factionibus muniunt, etex suis
latebris, quos volunt, iugulant, Ut igitur iu vera

Ecclesia iudicia retineantur, conspici eam sta-
Mittam-n. Oeen. Vm.. ΧΠ.

DECL. DE ECCLESIA CHRISTI.

370

tuendum est. Et quanquam bonis mali mixti
sunt: tamen semper aliquis coetus est veritatis
custos. In secunda Epliesina synodo, quae no-
minatur ληστιρκὴ, Byzantium Episcopum recte
sentientem calcibus ita percussit Antiochenus in
publico consessu, ut intra triduum senex extinctus
sit. Erant tamen alii recte sentientes, et vicit
tandem veritas. Haec cogitanda sunt quoties re-
citamus dictum: Credo esse Sanctam Ecclesiam
Catholicam, laeti Deo gratias agamus, quod iu
tantis dissidiis propter filium servat aliquem coe-
tum, in quo sunt electi ad societatem coelestis et
aeternae Ecclesiae. Deinde sapienter considere-
mus, quae et ubi sit vera Ecclesia , et in eum
coetum nos includamus, et coniunctionem eius
tueri studeamus. Laetemur etiam nos ad aliorum
recte invocantium preces, adiungere nostros ge-
mitus et vota, quae filius Dei, qui est πρεσβύ-
της, pro nobis, ad patrem aeternum perfert. Et
quidem iu precatione intueamur pios alios, qui
simul precantur, sicut Dominus inquit: Ubi sunt
duo aut tres congregati in nomine meo, in medio
eorum sum. Et quidem vult nos Deus mutuis
consolationibus erigi, sicut ad Petrum dicitur:
Et tu conversus confirma fratres tuos. Multi
sancti viri liabent familias, coniuges pias et dul-
cissimam sobolem. Ilauc vult Deus a parentibus
doceri et inseri Ecclesiae, vult eos esse in eo coe-
tu, in quo sunt aliqui electi. Haec dulcissima
consolatio piis parentibus excutitur, si cogitandum
est, nullam esse visibilem Ecclesiam, nec sciri au
familiae suae sint Ecclesiae cives,

Etsi praestigiis disputationum magni in bis
quaestionibus tumultus excitari possunt: tamen
nos manifestae voci divinae obtemperemus, fir-
missime statuentes, hoc agmen veram et visibilem
Ecclesiam esse in hac vita, quod sonat Evangelii
vocem incorruptam, et in hoc agmine esse vere
electos ad aeternam coelestis Ecclesiae societatem,
et velle Deum, ut huius Ecclesiae cives simus Nos
et Nostri, et cum ea invocationem nostram con-
iungamus. Ilaec certa et firma sunt, et piis ad
consolationem etad veram invocationem utilia.
Praestigiis vero contrariarum disputationum op-
ponamus haec gravissima dicta: Quae Deus prae-
cepit, sancte cogita. ltem: Lucerna pedibus meis
verbum tuum. Certe enim disputationum opor—
tet esse metas aliquas, Et vocem suam Deus tra-
didit, ut metas uobis circumdaret, nc Pyrrh-auio
more vagabundae mentes fine errent.

24

