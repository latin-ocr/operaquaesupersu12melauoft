601

bus se communicet, et in quibus sua lux , sapien-
tia et iusticia fulgeant sine fine.

5. Has patefactiones vult praecipue aspici
Deus et audiri suam vocem, iuxta dicta: Deum
nemo vidit unquam, unigenitus filius , qui est in
sinu patriS, ipse enarravit. Item: Lucernafpe-
dibus meis verbum tuum. Item: Postquam Deum
in sapientia non novit mundus per sapientiam,
placuit Deo per stultam praedicationem salvos fa-
cere credentes.

4. ltaque ne totum genus humanum periret,
missus est filius Dei, qui edita promissione Evan-
gelii statim post lapsum cepit colligere Ecclesiam
suam. Et hanc deinceps mirabiliter inter Diabo-
lorum et hominum furores, et inter imperiorum
tumultus, servavit, et saepe attenuatam restituit,
et servabit in hac mortali vita, donec universam
post resuscitationem ex morte collectam ornabit
aeterna gloria, tradens regnum Deo patri, id est,
non iam regnans perministerium Evangelii, sed
coram ostendens patrem, qui immediate conspi-
cietur, et erit omnia in omnibus, id est, vivifi-
cabit eos aeterna vita, et donabit eis lucem, sa-
pientiam, iusticiam‚ quae erit sine peccato.

5. Cum autem de Ecclesia, quae colligitur
in hac vita, loquimur, non imaginamur ideam
Platonicam, sed nominamus Ecclesiam, quae et
exaudiri potest in genere humano, et conspici, et
discerni ab omnibus aliis gentibus et sectis, iuxta
dictum: ln omnem terram exivit sonus eorum.

6- Exaudiri et conspici Ecclesia potuit tunc
quoque, cum dissipata et exigua esset, et non es-
set imperio distincta a caeteris gentibus, ut cum
Abraham, Isaac, lacob vagarentur in exiliis, et
postea cum Iudaei dissipati exularent in Chaldaea
et Persia, item cum in ipsa ludaea regnarent im—
pii Sacerdotes et Pharisaei. Erant enim aliquae
reliquiae vera Ecclesia, ut Zacharias, Simeon,
loseph, Elisabeth, Maria, soror Mariae Banna,
et alii multi, qui horum doctrinam amplecte-
bantur.

⁷. Est igitur Ecclesia visibilis coetus visibi-
lis amplectentium Evangelium sine corruptelis, et
recte utentium Sacramentis, in quo coetu filius
Dei certo efficax est per ministerium Evangelii, et
multos ad vitam aeternam regenerat, et tamen
sunt in eo coetu simul in hac vita multi non san—
cti, sed de doctrina consentientes.

8. Huius visibilis Ecclesiae membra fieri
oportet in hac vita omnes electos, iuxta dictum:

PH1L1PP1MELANTHONIS.

 

602

Quos elegit, hos et vocavit. Et mandatum divi-
num est, ut se omnes homines ad veram Eccle-
siam adiungam, iuxta haec dicta, Psalmo 26.:
Unum hoc petii a Domino, hoc requiram, ut in·
habitem in domo Domini omnibus diebus vitae
meae, ut videam voluntatem Domini, et visitem
templum eius. Et Psalm. 25.: Odi Ecclesiam
malignantium, et cumimpiis non sedebo. Psalm.
83.: Beati qui habitant in domo tua Domine.
Psalm. 102: Plantati in domo Domini, in atriis
domus Dei nostri florebunt.

9. Ut igitur adiungere se singuli ad veram
Ecclesiam possint, signa discernentia eam a cae-
teris considerentur, quae sunt, vox Evangelii in-
corrupta, legitimus usus sacramentorum, et obe-
dientia populi erga ministerium Evangelii, de qua
Paulus inquit: Non sint inter vos schismata.

10. Nec pendet Ecclesia a successione ordi-

ῐ naria Episcoporum , sed necesse est regulam tene-

ri: Si quis aliud Evangelium docet, anathema sit.
Cumque manifestum sit, Romanum Episcopum
et Episcopos cum eo coniunctos pertinaciter pro-
pugnare idola et impiam doctrinam, et ad hanc
pertinaciam addere saevitiam, necesse est ab eis
dissentire et ostendere veram confessionem.

11. Nec similitudo rituum, qui ab homini-
bus instituti sunt, ad unitatem Ecclesiae necessa-
ria est, iuxta dictum ad Colos.: Nemo vos iudi-
cet in cibo aut potu, aut parte diei sesti etc.

12. Haec tota doctrina de Ecclesia saepe co-
gitanda est, praesertim cum confessionem in sym·
bolo coram Deo et coram Ecclesia recitamus:
Credo esse sanctam Ecclesiam catholicam, san—
ctorum communionem. Hie consolatio teneatur,
quod certum est esse et servari Ecclesiam a filio
Dei, et doctrina consideretur, quae sit Ecclesia.
et circumspiciant mentes atque oculi ubi sit, ut
te eam adiungas confessione et invocatione , sicut
dicitur in Psalmo 149.: Laus eius in Ecclesia
sanctorum.

Edidit Stenkeseldius scripta , in quihus atro-
cissime accusat et papisticus coetus, et Ecclesias
nostras, et cum ipse velut tectus orci galea haec
edat latitans, nullam monstrat Ecclesiam, et falsa
dogmata comminiscitur, Cum autem alicubi ho-
mines pii turbentur eius praestigiis, necesse est
confirmare pios in Ecclesiis recte institutis, et rc-
futare eius errores.

14. [Τί si quis reti ventos venari conetur,
ita fit in refutandis Sophistis. Semper inveniunt,

