479

4. Nam fidele cor exigitur primo praecepto.

5. lnde fit , ut non de ceremoniis modo, sed
de universa lege intelligi debeat Petri sententia:
Nec nos nec patres nostri portare potuimus.

6. Sic iudicandum est de similibus locis.

7. Ad eum modum qui psallunt, aut aliud
quodcunque opus in specie bonum faciunt, sine
cordis hilaritate , peccant.

8. Miserrima et vulgatissima hypocrisis est,
wivere in bonis operibus sine fide, adeoque sine
laetitia cordis in Deo.

9. Coucilia non posse errare, tam falsum
est, quam verum est, omnia quorum extant con-
stitutiones, alicubi peccasse.

10. Una et simplex fidei regula est, scriptura
canonica.

11. Misere ineptiunt parisienses, qui prin-
cipia fidei vocant Conciliorum et scholarum do-

gmata. Anno M. D. XXI.

(XXIII.) Alia disputatio, de sententia:
Iusto non est lex posita.

Christus inquit: Non veni solvere legem, sed
adimplere.

2. Et aeterna est obligatio obedientiae erga
Deum.

3. Sed officia legis tria sunt: Lex co'e'rcet
carnaleS, accusat, et requirit obedientiam.

4. Iusto non est lex posita, quod attinet ad
haec duo officia, videlicet iustum neque coercet
lex, neque accusat.

5. Quia enim iustus est, non habet opus
paedagogia coercente, sed caro mortificatur poe-
nitentia et veris affectibus.

6. Deinde, etsi nemo legi satisfaciat, tamen
lex nou accusat iustum, propterea, quod Christus
redemit nos a maledictione legis , factus pro nobis
maledictum.

7. Ita duo legis officia cessant iustis, manet
tertium, videlicet, quod obedientia requiritur,
sed non est assuenda opinio ‚ quae tollit mediato-
rem Christum, quasi postea lege iusti simus, hoc
est, propria dignitate.

8. Paulus nou potest statuere, se dignum
esse vita aeterna propter suam obedientiam, sicut
inquit: Nihil mihi conscius sum, sed in hoc non
iustificatus sum.

9, Persona est iusta, id est, habet remissio-
nem peccatorum, et est accepta ad vitam aeter-

DISPUTATIONES

480

nam, sola misericordia propter Christum promis-
sa, iuxta illud: Conclusit omnes sub peccatum,
ut omnium misereatur, hoc est, quod dicitur,
sola fide.

10. Et tamen sequens obedientia necessaria
est, et fit iusticia, quia persona est accepta.

11. Nihil periculi est bonae menti sic senti-
re, videlicet, ut in Domino glorietur.

12. Christus transfert gloriam impletae legis
in mulierem, cum ait: Remittuntur ei multa,
quia dilexit multum.

13. Et quidem docet, non accipi remissio-
nem peccatorum, nisi a diligentibus,

14. Luna mensem conficit 29 diebus et 6
horis, fuit igitur tricesimus dies ἑιή καὶ νέα. Et
tamen ad hanc Solon recte addidit mensi unum
diem.

15. Iure reprehenditur Plato , quod putavit
tracheam arteriam esse potus causa factam. Et
tamen aluntur et pulmo, et trachea, videlicet per
venam arterialem, ideoque recte dixitPoeta: τέγγε
πνευμοιάς οινῳ.

16. Etsi phlegma sua natura ciet διαῤῥοίας,
δυσεντερίας, tamen cruditas in aestu magis parit

δυσεντερίας, ideoque praecipue cavendae sunt
cruditatum causae.

(XXIV.) Alia disputatiO, de sententia:
Deus vult omnes hanzines salvos fieri.

(Anno 1537. Vide epist. ad Mycon. d. 31. Oct. 1537-)

In disputationibus de praedestinatione, prudentia '
adhibenda est, ne colligantur illa φορτικὰ, quae
perturbant conscientias, et labefactant fidem.

2. Tres sunt causae, quare haec sententia
universaliter, sicut sonat, intelligenda sit: Deus
vult omnes homines salvos fieri, scilicet, quod ad
ipsius voluntatem attinet.

3. Nam et promissiones Evangelii sunt uni-
versales, et mandatum de Christo, ut credamus,
haud dubie est universale. Deinde, si imaginanda
esset particularitas, fides labefactaretur, quia con-
scientia dubitare cogeretur, an ad se pertineat
promissio, si e regione statuendum esset, promis-
sionem non esse universalem. Postremo Scriptura
saepe affirmat, in Deo non esse προσωποληψίαν.
Est autem προσωποληψία paribus simpliciter non
tribuere paria.

4. Nos igitur simpliciter interpretamur hanc
sententiam universaliter: Deus vult omnes homi-

