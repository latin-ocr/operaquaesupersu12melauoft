999

exercitum intra fauces Alpium, et acerrimo prae-
lio vincit hostem, cum quidem et divinitus ad-
ius-aretur magnis ventorum flatibus, qui contrarii
erant hostibus. Quare et Claudianus scripsit:

O nimium dilecte Deo, cui militat aether
Et coniurati veniunt ad classica venti.

Eugenius adductus ad Theodosium , cumque
prostratus ad pedes eius veniam peteret, a militi-
bus astantibus capite truncatus est. Arbogastus
in suga , ne retractus in conspectu victoris poenas
daret, ipse sibi manu sua mortem conscivit.

Pacato rursus imperio in Oriente et in Occi-
dente Theodosius Mediolani mansit, et Stillico-
nem ducem natum in gente Heneta ad restituen-
dam pacem in Gallia et Germania misit, quia
seditiosis Eugenio et Arbogasto coniunctae fue-
rant. Eo ternpore Stillico has regiones vicinas
Albi et Harciniae pervagatus est, ut ex Claudiano
intelligi potest, qui inquit:

Germanis responsa dabat legesque Ceycis
Arduus , ei ssavis signabat iura Sues-is.

Item:
non indignante Cayco

Pascat Belga greges.
Et quidem dicit, non armis, sed opinione iusti-
ciae motas has gentes quievisse:

Nec fama fefellit

Iusticiae , videre pium, videre fidelem

Quem veniens timuit, rediens Germanus amavit.

Ante tubam nobis audax Germania servis,

Invenio et tunc saxonicos et Turingicos
exercitus collocatos esse ad defensionem limitis
imperii contra Sarmatas, sive ad Viadrum sive
ad Vistulam.

Recitatis bellis Theodosii, quae et iusta et
Ecclesiae necessaria fuerunt, vita domestica et
acta in pace considerentur. vNatus ex Christianis
parentibus in Hispania, recte didicit Ecclesiae
doctrinam, et amplexus est symbolum Nicenum,
et nullius haereseos contagio infectus fuit: Con-
iugem habuit priorem Placillam, ex qua nati
suut Arcadius et Honorias. Huius matronae
castitas, pietas et beneficentia erga pauperes valde
praedicatur. Hac mortua duxit filiam Valentiniani
primi Gallam, ex qna nata est Placidia Galla,
quae postea nupsit Constantio. Baptismum ac-
cepturus Thessalonicae, ubi aegrotaverat post
praelia Gottica‚ interrogavit Episcopum de do-

SCRIPTA PH. MEL· AD HIST. PROF. ET PHILos. SPECTANTLA.

1000

ctrina, ne ab haeretico Episcopo baptismum acci-
peret. ls cum confessionem suam et suae Eccle-
siae exposuisset, et ostendisset se amplecti sym-
bolum Nicenum, Theodosium baptizavit. Haec
circumspectio pietatem eius ostendit, quam de-
clarant et acta ipsius in Synodis et eversione ido-
lorum.

Exemplum est poenitentiae et reverentiae
erga Ecclesiam, quod ab Ambrosio exclusus ex
templo, et lamentis ostendit poenitentiam, et
octo mensibus non rediit in templum, donec ac-
ciperet sententiam absolutionis ab Ambrosio.
Fuit autem haec causa, cur ab Ecclesia aceretur:
Victo Maximo cum Mediolani esset Theodosius,
per seditionem multitudinis in urbe Thessalonica
interfecti sunt L'daricus Praefectus et multi nobi-
les viri. Iratus igitur imperator eo cohortes ali-
quot misit, quae septem millia hominum interfe-
cerunt. Ambrosius iniustam crudelitatem esse
sentiens, quod non inquisitis sontibus promiscua
caede saevitum esset in turbam innocentem et
sontes, iubet Theodosium agnoscere delictum.
Etsi autem severitas Ambrosii pia fuit: tamen
causa consideretur indignationis Theodosii. Non
fuit causa eversio statuae imperatoris aut coniugis,
aut petulantia convitiorum, ut aliqui narrant.
Talia errata atrociter punire tyrannicum est. Nec
id solum movit Theodosium, quod Praefectum
et multos viros nobiles multitudo iniuste trucida·
verat, etsi hic dolor movere principem non levi-
ter debet: sed alia fuit in principe casto maior
causa dolorum: Rapuerat Auriga, gubernator
ludorum Circensium, adolescentem ad stuprum.
Hunc Aurigam Praefectus vir honestus incluserat
carceri. Quia vero populus industria huius Au-
rigae delectabatur, poscit ut impunitus dimitta-
tur. Quod cum denegaret Praefectus, per sedi-
tionem occisus est.

Tria igitur magna scelera concurrunt: Quod
noluerunt puniri tantum scelus Aurigae: quod
seditionem in causa turpissima moverunt: quod
Praefectum et alios viros nobiles trucidaverunt.
Propter has tantas causas cum princeps iusto do-
lore exarserit, non existimetur deliquisse more
tyrannorum, qui propter nullas aut leves causas
magnam saeviciam exercent, etsi excessit modum,
sed in magnis viris Nemesis valde inflammatur.
Hanc excusationem Theodosii addidi, quia multi
de causa errant.

