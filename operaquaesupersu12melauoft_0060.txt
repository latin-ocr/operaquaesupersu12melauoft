103

an Deus diligat nos, quomodo invocari et coli ve—
lit, an et cur recipiat, ac exaudiat lapsos et pol-
lutos, satis ne sit alloqui, et intueri eum fide, cum
non cernamus oculis hoc numen quod invocamus.
Has solicitudines multi ex vobis intelligunt. Etsi,
ut apud Homerum Cyclopi Ulyssis concio de iudi-
cio divino, ridicula videtur, ita prophanis audito-
ribus haec commemoratio , error mentis esse duci-
tur, qualis est in iis, qui atrabile exagitantur.

Sed rideant prophani, risum sardonium, do-
nec veniant poenae. Ego pios auditores in Eccle-
sia Dei alloquor. His dubitationibus de voluntate
Dei occurrit et medetur hic conspectus filii Dei,
nati ex Maria virgine, certum et evidens testimo-
nium est, vere nos a Deo diligi, cum nostra causa
non solum patefecerit se voce et miraculis, sed
etiam voluerit filium assumere humanam natu-
ram. Ne putemus hoc tantum foedus frustra
factum esse.

Quanquam autem huius admirandi consilii
causas et fontes nondum in hac vita penitus intel-
ligimus: haec enim erit illius aeternae scholae
Philosophia, in qua divina sapientia propius frue-
mur: nunc tamen vult nobis Deus factum ipsum
notum esse, et in hac vita in Ecclesia ab infanti-
bus et lactentibus celebrari. Et hanc praecipuam
causam huius facti, quae non est obscura, nos
meminisse vult, et semper cogitare, videlicet, ideo
foedus hoc sactum esse, ut extet evidens testimo-
nium veri erga nos amoris in Deo. Sic enim in-
quitChristus: SicDeusdilexit mundum, ut filium
suum unigenitum miserit. Magnitudinem amo-
ris affirmat huius admirandae legationis causam
esse.

Removeamus haec Stoica, et nou solum ex
scholis explodamus, sed deleamus ex pectoribus
nostriS, amorem, iram, odium, dolorem, suro-
res esse, Deum esse mentem quietam, non obno-
xium his ventis stultarum perturbationum, Re-
move ista Stoica. Etsi enim in nobis stulticia
affectibus mista est, et hi motus alio modo sunt,
iu Deo tamen verissimum est, mutuum et immen-
sum amorem esse Patris, Filii, et Spiritus sancti.
Sic enim pater de filio clamat: Hic est filius meus,
quo delector, quem complectens, laeticia et vo-
luptate afficior. Ita et genus humanum vere amat
Deus, vere irascitur sceleribus, vere dolet multos
horribili contumacia ultro sibi exitium accersere.

Non sunt haec in Deo simulata, imo se suae
naturae et suorum affectuum imagines nobis im-

DECL. DE PARTU FILII DEI.

104

pressit, imago divini amoris est erga nos, haee
ipsa στοργὴ intimis penetralIbus cordis insita, qua
tuos natos amaS, hanc quoties sentis, cogitato ima-
ginem te divini amoris circumferre, ae vere amari
ab aeterno patre, et filium, et nos, quorum induit
naturam filius: estque huius paterni amoris erga
nos testis et pignus. Occurrit igitur filii nati ex
virgine conspectus huic primae solicitudini‚ in
qua quaerimus, an Deus nos diligat. Idem occur-
rit caeteris quaestionibus. Affirmat nos certo re-
cipi et exaudiri ab aeterno patre, et liberari a
peccatis et aeternis poenis propter ipsum, quia
constitutus est placator, ἱκέτης καὶ μεσίτης. Affir-
mat Deum sic agnosci et coli velle, non aliter.

Multa sapientes viri in Graecia erudite de
Deo disputarunt, non ignorabant Socrates, Xeno—
phon, Plato, esse Deum mentem aeternam, cau-
sam boni in natura, et illam suam in arce Attica
Palladem aspicientes, non Phidiae statuam cole-
bant, aut torvam Gorgonem infixam clypeo, sed
sapientiam aeternae mentis, rectricem humanae
societatis, punientem scelera, et servantem iusta
imperia, cogitabant. Sed ignorabant tamen an
reciperet ac exaudiret lapsos, et quomodo coli
velit. At filius Dei affirmat patrem sie invocan-
dum esse, sic recipere et exaudire lapsos, cum
fide hunc ipsum Deum, qui se voce Evangelii pa-
tefecit, intuemur, et nos propter filium recipi
et exaudiri statuimus.

Et quanquam mens angitur, an satis sit fide
invocare, quem non cernis oculis, et expetit ali-
quam illustrem spedem, qua conspecta, discer—
natur verum numen a commenticiis, tamen iubet
filius, ut sese intueamur. Qui me vidit, iuquit,
videt patrem.

Non aberras a Deo, cum hunc Deum invo-
cas, qui se misso hoc filio crucifixo et resuscitato
patefecit, et is affirmat fide, non oculis corporum
in hac vita se intuendum esse. Affirmat item, nec
petendas esse alias patefactiones, nec alios invo-
candi, aut colendi Dei modos quaerendOS, sed
recte coli Deum , cum mens fide acquiescit in hoc
ipso Deo, qui voce Evangelii nobis concionatur,
et statuit nos propter filium recipi. Maximis igi-
tur dubitationibus humanae mentis, hic ipse filii
conspectus medetur, qui induens humanam na-
turam, nostris oculis se ingessit. Haec praeci-
pua consolatio alias deinde inferiores innumera—
biles continet.

