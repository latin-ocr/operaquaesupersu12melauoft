533

Legitur

Innpressum Witebergae apud Vitum Creutzer. '⁷

haeo praefatio et disputatio etiam in Lutheri opp. latin.

Vitteb. P. ΙΙ. p. 508 sqq.]

Quae res occasionem praebuerit, ut hae tam accu-
ratae sententiae ederentur, prius narrandum est,
utlibentius legantur, et ut bonae mentes confir-
mentur, et gaudeant se non adiuvare saeviciam
iniustissimam eorum, qui adhuc vagas libidines,
et idola impiorum sacrificulorum, defendunt.

Nuper adolescens natus in coniugio honesto
et pio Sacerdotis Evangelium docentis, petivit sibi
doctrinae testimoninm una cum caeteris honestis
et doctis iuvenibus tribui Academia Erphordiana‚
renunciatione gradus Magisterii philosophici, ut
vocant. Hunc nonnulli ardentes odio verae do-
ctrinae repellendum a gradu censuerunt, tantum
hanc ob causam, quod natus esset iu Sacerdotis
coniugio.

offendit haec iniuria et saevitia multos ho-
nestos homines in ea urbe et Academia, ut con-
sentaneum est. Suntque deliberationes ita variae
secutae, ut eo tempore ritus tribuendi testimonia
prorsus intermissus sit. Quid facerent sic accensi
odio in rebus maioribus, cum crudelitatem suam
in re tali, et adversus adolescentes declarant, qui
undecunque nati essent, in virtutis curriculo ad-
iuvandi essent?

Haec eo commemoro, ut boni gaudeant se
alienos esse a societate talium parricidarum, qui
unum hoc dies noctesque meditantur et moliun-
tur, nt veritatem opprimant, et. pios Evangelii
ministros, et principes foventes pia studia verae
doctrinae , interficiant.

Dulcis et vera consolatio est nobis vere invo-
cantibus Deum, etiamsi quos naevos, et si qna
vicia habemus, tamen contagia impietatis et sae-
viciae hostium Evangelii vitare, ut possimus cnm
Davide dicere: Cum impiis non sedebo. Lm'abo
inter innocentes manus meas, et circundabo altare
tuum Domine, ne perdas cumimpiis, Deus, ani-
mam meam.

Haec etsi Aspides illae surdae nolunt audire,
tamen nos audiamus, et gubernari et defendi nos
a Deo precemur, sicut in Ezechiele promittitur,
ubi Deus sumturus poenas de Sacerdotibus, et.
populo, iubet excerpi et servari gementespropter
idola. Qua descriptione misericordia Dei miri-
fice commendatur. Significat enim Deus multos
esse, quicum impii teneant gubernacula, et ante-

PHILIPPI MELANTIIONIS.

554

cellant potentia, non possint abolere idola. Hi
si tamen gemitu ostendant, se dolere vicem Eccle-
siae et veram doctrinam, et veram invocationem
amare, excerpi se sciant ex multitudine impiorum,
ne cum eis pereant.

Tales consolationes multas proponit Deus,
quibus se confirment boni, ne fracti pertinacia,
superbia ‚ insolentia, ὕβρει, et terroribus poten-
tum, eorum furorem et saevitiam adiuvent. Non
dubito tantisper Deum Ecclesias nostras defensu-
rum esse, donec studium in nobis recte, dextre,
pie docendi Evangelii erit, sicut filius Dei inquit:
Mansionem apud eum faciemus. Spero autem et
Principibus piis curae futurum, ut illae Aspides
in his regionibus, ubi tot gentes veram doctrinam
probant, tandem strychno obiecto sopiantur.

Disputatio de Matrimonio.

Cum matrimonium a Deo ipso institutum, ordi-
natum et sanctificatum sit, impiissime faciunt,
qui vel abutuntur en, vel illud prohibent.

2. Est enim matrimonium legitima maris
ac foeminae coniunctio, instituta a Deo indissolu-
biliter, ad procreandam sobolem, et ad vitandam
fornicationem ‚ Gen. 2. Matth. 19. 1. Corinth. 7.

3. Quare lex pontificia, quae Sacerdotibus
interdicit coniugium, et contracta matrimonia dis-

solvit, impiissima est et'diabolica, pugnans cum
iure divino, iure naturali, et veteris ac catholi-
cae Ecclesiae consuetudine.

4. Nam primum cum Paulus dicit 1. Ti-
moth. 3.: Oportet Episcopum unius uxoris mari-
tum esse. Item ad Tit. 1.: Liberos habens fideles

etc. aperte testatur et docet, Sacerdotes licite ac
pie uti sancto coniugio posse.

5. Imo, ideo diserte mariti mentionem facit,

ne per superstitionem prohibeatur coniugium mi-
nistris Ecclesiae.

6. Item, 1. Corint. 7.: Propter stupra vi-
tanda, unusquisque suam uxorem habeat, et
suum quaeque virum habeat. Mandatum 'est uni-
versale, ad omnes pertinens sine discrimine, qui
non habent donum continentiae, aut non sunt ad
coelibatum idonei.

7. Sic enim interpretatur se ipsum Aposto-
lus paulo post, cum ait: Melius est nubere, quam
nri. Quam vocem nulla humana autoritas, nulla
lex ‚ nulla vota tollere possunt.

34·

